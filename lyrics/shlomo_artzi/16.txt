יֵשׁ סִימָנִים שֶׁכְּבָר חָלְפָה לָהּ עוֹד שָׁנָה,
אָמַרְתְּ וְהִסְתַּכַּלְתְּ עַל הַשָּׁעוֹן שֶׁקָּנִיתִי לָךְ.
וּבְכָל זֹאת, גַּם אִם בְּכָל סוֹף יֵשׁ אֵיזוֹ הַקַּלָּה,
יָדַעְתִּי שֶׁיֵּשׁ פֹּה אֵיזוֹ הַתְחָלָה.

יֵשׁ אֲבָנִים שֶׁמִּתְפּוֹרְרוֹת בְּמֶשֶׁךְ זְמַן, אָמַרְתְּ.
וְהִסְתַּכַּלְתְּ עַל כָּל הַמַּיִם שֶׁבַּיָּם.
וּבְכָל זֹאת, גַּם אִם בְּכָל יָם יֵשׁ אֵיזֶה סוֹף חָלָק,
יָדַעְתִּי שֶׁיֵּשׁ פֹּה אֵיזוֹ הַתְחָלָה.

וְכָכָה, כְּשֶׁפִּתְאוֹם הִפְסַקְתִּי לֶאֱהוֹב אוֹתָךְ,
מֵאוֹתוֹ מָקוֹם הִתְחַלְתִּי לְחַכּוֹת.
חִיכִּיתִי לָךְ כְּשֶׁהָיִית אִיתּוֹ,
חִיכִּיתִי לָךְ כְּמוֹ עַל סִיכּוֹת.

יֵשׁ כַּנִּרְאֶה אִיתָּנוּ מַשֶּׁהוּ מְאוֹד מוּזָר, אָמַרְתְּ.
וְהִסְתַּכַּלְתְּ עָלַי כְּשֶׁחָזַרְתְּ.
אֲנִי מַבִּיט בָּךְ וְאָתְּ בִּי,
מַבִּיטָה וּמְגַלָּה אֵיךְ שֶׁהַסּוֹף הֵבִיא גַּם אֵיזוֹ הַתְחָלָה.

וְכָכָה, כְּשֶׁפִּתְאוֹם חָזַרְתִּי לֶאֱהוֹב אוֹתָךְ,
מֵאוֹתוֹ מָקוֹם חָזַרְתִּי לֶאֱהוֹב.
חִיכִּיתִי לָךְ כְּשֶׁהָיִית אִיתּוֹ,
חִיכִּיתִי לָךְ כְּמוֹ עַל סִיכּוֹת.

יֵשׁ סִימָנִים שֶׁכְּבָר חָלְפָה לָהּ עוֹד שָׁנָה,
אָמַרְתָּ וְהִסְתַּכַּלְתְּ.
אוֹתוֹ שָׁעוֹן שֶׁקָּנִיתִי לָךְ,
אוֹתָהּ שָׁעָה כְּמוֹ שֶׁאָז,
כְּמוֹ שֶׁבָּאת, כְּמוֹ שֶׁהָלַכְתְּ.
יָדַעְתִּי שֶׁיֵּשׁ פֹּה גַּם אֵיזוֹ הַתְחָלָה.
אוֹתָהּ שָׁעָה, כְּמוֹ שֶׁאָז,
כְּמוֹ שֶׁבָּאת, כְּמוֹ שֶׁהָלַכְתְּ.
יָדַעְתִּי שֶׁיֵּשׁ פֹּה גַּם אֵיזוֹ הַתְחָלָה.