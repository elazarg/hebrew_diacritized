כְּשֶׁנּוֹלַדְתִּי גִּילִּיתִי עוֹלָם כָּזֶה מוּזָר
רָצִיתִי לִשְׁאוֹל מַדּוּעַ
אַל תִּשְׁאַל יֶלֶד זֶה כְּבָר יָדוּעַ.
קַח אֶת הַכֹּל כְּמוֹ שֶׁהוּא
אָז יִהְיֶה לְךָ טוֹב וְיִהְיֶה לְךָ קַל.
רָאִיתִי אֲנָשִׁים חַיִּים עִם צִילָּם
רָצִיתִי לִשְׁאוֹל אוֹתָם כֵּיצַד
אַל תִּשְׁאַל יֶלֶד אֶת אַף אֶחָד.
קַח אֶת הַכֹּל כְּמוֹ שֶׁהוּא
אָז יִהְיֶה לְךָ טוֹב וְיִהְיֶה לְךָ קַל.
רָאִיתִי מַרְאוֹת עֲצוּבִים וּשְׂמֵחִים
רָצִיתִי לִשְׁאוֹל לָמָּה וְאֵיךְ
אַל תִּשְׁאַל יֶלֶד רַק חַיֵּיךְ.
קַח אֶת הַכֹּל כְּמוֹ שֶׁהוּא
אָז יִהְיֶה לְךָ טוֹב וְיִהְיֶה לְךָ קַל.
רָאִיתִי לְהָקוֹת שְׁחָפִים מִתְעוֹפְפוֹת
רָצִיתִי לִשְׁאוֹל אוֹתָם לְאָן
אַל תִּשְׁאַל יֶלֶד זֶה מוּבָן.
קַח אֶת הַכֹּל כְּמוֹ שֶׁהוּא
אָז יִהְיֶה לְךָ טוֹב וְיִהְיֶה לְךָ קַל.