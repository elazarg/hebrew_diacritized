אֶלָּא  הַגָּדוֹל וְהַגִּיבּוֹר  שֶׁבַּדּוֹר (מוּבָא בְּפֶתַח, שׁוּ"ת קִשְׁרֵי מִלְחָמָה ח"א, יְרוּשָׁלַיִם, תשנ"ט וְרָאָה בַּסֵּפֶר 'בְּעוֹז וּבְתַעֲצוּמוֹת' אֶת תְּמוּנָתוֹ שֶׁל הגר"ש בְּעֵת מִלְחֶמֶת שְׁלוֹם הַגָּלִיל, בְּעוֹדוֹ לָבוּשׁ בְּבִגְדֵי הרה"ר לְיִשְׂרָאֵל יוֹרֶה פְּגָזִים מִתּוֹךְ סוֹלְלַת תּוֹתָחִים).
"...מַצְדִּיקֵי הָרַבִּים כַּכּוֹכָבִים לְעוֹלָם וָעֶד" (דָּנִיֵּאל, יב, ג):
סִיפֵּר הָרַב אַרְיֵה שָׁלוֹם, נֶהָגוֹ וְתַלְמִידוֹ שֶׁל הָרַב: הָרַב וּמִשְׁפַּחְתּוֹ יָצְאוּ בְּכָל שָׁנָה לַעֲרוֹךְ אֶת "הַסֵּדֶר הַמֶּרְכָּזִי" שֶׁל צַהַ"ל בְּאֶחָד מִבְּסִיסֵי הַצָּבָא הַגְּדוֹלִים, לְ"סֵדֶר" זֶה הוּזְמְנוּ הָרַמַטְכָּ"ל, אַלּוּפֵי צַהַ"ל. הָאוֹרְחִים הָיוּ צְרִיכִים לְהִימָּנַע מִלִּנְסוֹעַ בַּחַג בְּתוֹךְ הַבְּסִיסִים. עַד כְּדֵי כָּךְ, שֶׁבְּמִקְרֶה שֶׁאֶחָד הָאַלּוּפִים נָסַע בַּחַג בַּבָּסִיס וְזוֹ לֹא הָיְיתָה נְסִיעַת חֵירוּם אוֹ מִסִּיבָּה בִּיטְחוֹנִית, הָרַב לָקַח מִמֶּנּוּ אֶת מַפְתְּחוֹת הָרֶכֶב וְהַשְׁאִירוֹ בַּמָּקוֹם עַד צֵאת הַחַג. מִידֵּי שָׁנָה, לִפְנֵי הַיָּמִים הַנּוֹרָאִים, קִייֵּם הָרַב "מַסַּע הִתְעוֹרְרוּת" בִּבְסִיסֵי צַהַ"ל. הַמַּעֲמָד הָיָה מַרְשִׁים וּבְרוֹב עַם. הָרַב הָיָה מִתְקַבֵּל לְבָסִיס בְּמִסְדַּר כָּבוֹד מְלוּוֶּה בְּאוֹפַנּוֹעֵי הַמִּשְׁטָרָה הַצְּבָאִית שֶׁלִּוְּותָה אֶת כָּל הַמַּעֲמָד. מַמָּשׁ מַלְכוּת וְתִפְאֶרֶת וְקִידּוּשׁ שֵׁם שָׁמַיִם בָּרַבִּים. בְּאוֹפֶן קָבוּעַ רָגִיל הָיָה לָצֵאת לְמַחֲנוֹת צַהַ"ל גַּם בַּחַגִּים וּבְעִיקָּר בְּיוֹם הַכִּיפּוּרִים לְהִתְפַּלֵּל עִם הַחַיָּילִים. מִדֵּי שָׁנָה הִצְטָרַפְתִּי אֵלָיו לִתְפִילּוֹת יוֹם הַכִּיפּוּרִים בְּמַחֲנֵה הַטִּירוֹנִים שֶׁל הַנַּחַ"ל. בִּשְׁאַר יְמוֹת הַשָּׁנָה, בָּעֲרָבִים,  הָיָה נוֹהֵג לַעֲרוֹךְ חוּפּוֹת לְכָל חַיָּיל וּבְכָל מָקוֹם  עַל אַף שֶׁהָיָה יָכוֹל לְבַקֵּשׁ מֵרַבָּנִים אֲחֵרִים שֶׁיְּמַלְּאוּ מְשִׂימוֹת אֵלּוּ, מֵעוֹלָם לֹא סֵירֵב, אֶלָּא, אִם כֵּן, הָיָה צוֹרֶךְ בִּטְחוֹנִי חָשׁוּב שֶׁנִּדְרַשׁ אֵלָיו. הָרַב חִיבֵּר תְּפִילּוֹת מְיוּחָדוֹת לְחַיָּילֵי צַהַ"ל, כְּגוֹן: תְּפִילָּה לִפְנֵי יְצִיאָה לְקָרֵב, אוֹתָהּ הָיִינוּ מְחַלְּקִים לְכָל הַחַיָּילִים בְּעֵת הַקְּרָבוֹת, תָּמִיד הָיִינוּ מְצוּיָּדִים בְּ"אַלְפֵי" תְּפִילּוֹת כָּאֵלֶּה, עֲבוּר הַחַיָּילִים שֶׁדָּרְשׁוּ לְקַבֵּל תְּפִילָּה זוֹ שֶׁתֵּיאָמֵר בְּפִיהֶם וְשֶׁתְּהֵא קְרוֹבָה לְלִיבָּם. הָרַב דָּאַג לְהוֹצָאַת עָלוֹן תּוֹרָנִי בְּשֵׁם "מַחֲנָיִים" כַּאֲשֶׁר בְּכָל קוֹבֶץ פִּסְקֵי הֲלָכָה וּמַאֲמָרִים תּוֹרָנִיִּים שֶׁל הָרַב שֶׁהוּפְצוּ לְכָל מַחֲנוֹת צַהַ"ל (מִתּוֹךְ מַאֲמָרוֹ "אָשְׁרֵי אָדָם עֹז לוֹ בְּךָ, מְסִילּוֹת בִּלְבָבָם", חוֹרֶף תשע"ז, אֲתַר הַחֶמֶ"ד).
 תּוֹרָה וּמְדִינָה

הָרַב גּוֹרֶן הָיָה רָגִיל לְלַמֵּד שֶׁבְּמִקְרֶה שֶׁל הִתְנַגְּשׁוּת בֵּין הַהֲלָכָה לִפְקוּדַּת הַמְּפַקֵּד, כָּל זְמַן שֶׁאֵין מְדוּבָּר בִּשְׁעַת קְרָב אוֹ בְּמַצָּב שֶׁל חֲשָׁשׁ פִּיקּוּחַ נֶפֶשׁ, יֵשׁ לְסָרֵב פְּקוּדָּה וּלְקַיֵּים אֶת הַהֲלָכָה. עַל עִנְיָין זֶה הִתְעַמֵּת עִם הָרַמַטְכָּ"ל לַסְקוֹב, עַד שֶׁרֹאשׁ הַמֶּמְשָׁלָה וְשַׂר הַבִּיטָּחוֹן דְּאָז מַר דָּוִד בֶּן גּוּרְיוֹן הִכְרִיעַ לְטוֹבָתוֹ וְנָזַף בָּרַמַטְכָּ"ל. בֶּהֱיוֹתוֹ נְשִׂיא יְשִׁיבַת הַר בְּרָכָה,
 זָכִינוּ שֶׁהֵכִין אֶת שְׁנֵי הַמַּחֲזוֹרִים הָרִאשׁוֹנִים בַּיְשִׁיבָה (הַר-בְּרָכָה) לִקְרַאת גִּיּוּסָם לַצָּבָא, בְּסִדְרָה שֶׁל שִׁיעוּרִים. נוֹכַחְנוּ לָדַעַת עַד כַּמָּה עֶמְדָּה זוֹ הָיְיתָה עֶקְרוֹנִית בְּעֵינָיו.  אֶת הַשִּׁיעוּר הָרִאשׁוֹן הִקְדִּישׁ לְמִצְוָות הַגִּיּוּס, וְאֶת הַשֵּׁנִי הִקְדִּישׁ לְחוֹבָה לְסָרֵב פְּקוּדָּה כְּשֶׁהִיא מְנוּגֶּדֶת לַהֲלָכָה  (הָרַב אֱלִיעֶזֶר מְלַמֵּד, 'בְּשֶׁבַע', 'רְבִיבִים', ט"ז בְּחֶשְׁוָן תשע"ז). 
 מַעֲשֶׂה בְּרַב אַלּוּף וְרַמַטְכָּ"ל:
סִיפֵּר הָרַב אַרְיֵה שָׁלוֹם, נָהֲגוּ וְתַלְמִידוֹ הַמָּסוּר שֶׁל הָרַב גּוֹרֶן: כַּאֲשֶׁר עֲדַיִין הָיָה הָרַב גּוֹרֶן זצ"ל רַב רָאשִׁי בְּצַהַ"ל, הָיָה צָרִיךְ לְהַעֲלוֹת בִּפְנֵי הָרַבָּנִים הָרָאשִׁיִּים לְיִשְׂרָאֵל אֶת נוֹשֵׂא הֵיעָדְרָהּ שֶׁל הַצּוֹלֶלֶת "דָּקַר" בְּעִנְיַין תִּיק הָעֲגוּנוֹת. תּוֹךְ כְּדֵי עֲלִיָּיתֵנוּ בְּמַדְרֵגוֹת בִּנְיַין מִשְׂרְדֵי הָרַבָּנוּת הָרָאשִׁית לְיִשְׂרָאֵל, שֶׁמְּקוֹם מוֹשָׁבָה הָיָה אָז בְּבִנְיָין "הֵיכַל שְׁלֹמֹה" בִּירוּשָׁלַיִם, יָרַד לִקְרָאתֵנוּ הָרַמַטְכָּ"ל דְּאָז רַב אַלּוּף יִצְחָק רַבִּין זַ"ל. שֶׁאַף הוּא הָיָה אֵצֶל הָרַבָּנִים הָרָאשִׁיִּים בְּעִנְיָין דּוֹמֶה... יְחָסָיו שֶׁל הָרַמַטְכָּ"ל עִם מו"ר הָרַב גּוֹרֶן הָיוּ מְצוּיָּנִים וַהֲדוּקִים וְאַף נָהֲגוּ מִדֵּי פַּעַם לְבַקֵּר בִּיקּוּר מִשְׁפַּחְתִּי זֶה אֵצֶל זֶה, בְּעִיקָּר בְּאֵירוּעֵי שִׂמְחָה לְמִינֵיהֶם. הַשְּׁנַיִים נִפְגְּשׁוּ עַל גֶּרֶם הַמַּדְרֵגוֹת וְשָׂמְחוּ זֶה לִקְרַאת זֶה כְּפִי שֶׁלֹּא הִתְרָאוּ מִזֶּה זְמַן רַב. (יוֹם קוֹדֶם לָכֵן יָשְׁבוּ בִּישִׁיבַת מַטָּה מְשׁוּתֶּפֶת). הָרַמַטְכָּ"ל הִקְדִּים אֶת פְּנֵי הָרַב בְּאוֹמְרוֹ: "שְׁלוֹם כְּבוֹד אַלּוּף הָרַב גּוֹרֶן". מִיָּד הָרַב תִּיקֵּן אוֹתוֹ וְאָמַר שֶׁיֵּשׁ לוֹמַר "רַב אַלּוּף גּוֹרֶן"! הַשִּׂיחָה הַקְּצָרָה הַזֹּאת הִתְנַהֲלָה דַּי בִּרְצִינוּת וְלֹא חַשְׁתִּי שֶׁיֵּשׁ כָּאן בְּדִיחָה כָּלְשֶׁהִי. הָרַמַטְכָּ"ל שׁוּב חוֹזֵר וּמְתַקֵּן: "אַתָּה. אַלּוּף הָרַב גּוֹרֶן, אֲנִי, רַב אַלּוּף, מַדּוּעַ אַתָּה טוֹעֵן שֶׁאַתָּה רַב אַלּוּף גּוֹרֶן"?! מֵשִׁיב לוֹ הָרַב: "אַתָּה הָרַמַטְכָּ"ל וַאֲנִי רַב אַלּוּף!" הָרַמַטְכָּ"ל אֵינוֹ מְוַותֵּר וּבְמַבָּט שֶׁל חִיּוּךְ עַל פָּנָיו מְבַקֵּשׁ הֶסְבֵּר לְדִבְרֵי הָרַב. פּוֹנֶה אֵלָיו הָרַב וְאוֹמֵר לוֹ שֶׁהוּא מוּכָן לְהַסְבִּיר לוֹ אֶת הַדְּבָרִים, אַךְ הוּא חַיָּיב לְהַבְטִיחַ לוֹ שֶׁיִּזְכּוֹר אוֹתָם הֵיטֵב לֶעָתִיד לָבוֹא כַּאֲשֶׁר יִישָּׂא בְּתַפְקִידִים מַמְלַכְתִּיִּים אֲחֵרִים. הָרַב הִסְבִּיר שֶׁאָמַר אֶת דְּבָרָיו כְּפִי שֶׁאָמַר מִכֵּיוָון שֶׁ"כֶּתֶר תּוֹרָה קוֹדֶם לְכֶתֶר מַלְכוּת" אֶת זֶה צָרִיךְ לִזְכּוֹר תָּמִיד וְלָכֵן, רַב קוֹדֶם לְאַלּוּף ...(בְּעֹז רוּחוֹ,
הָרַב שְׁלֹמֹה גּוֹרֶן (כ"ד בְּחֶשְׁוָון)
לֶקֶט סִיפּוּרִים מְרַתְּקִים וְזִיכְרוֹנוֹת לִדְמוּתוֹ וּלְזִכְרוֹ שֶׁל מו"ר הגר"ש גּוֹרֶן זצ"ל הָרַב הַצְּבָאִי הָרָאשִׁי וְרַבָּהּ שֶׁל מְדִינַת יִשְׂרָאֵל
פִּרְסוּם רִאשׁוֹן: אוֹר לְיוֹם ה' כ"ה מַרְחֶשְׁוָון הַ'תשפ"א
לֶקֶט סִיפּוּרִים וְזִיכְרוֹנוֹת:
"לֹא תָגוּרוּ מִפְּנֵי אִישׁ":
סִיפְּרָה נֶכְדָּתוֹ, הַגֵּב' אֶפְרָת שַׁפִּירָא-רוֹזֶנְבֵּרְג: כְּשֶׁבָּגַרְתִּי, הָיְיתָה לִי הַזְּכוּת וְהַהִזְדַּמְּנוּת לֹא רַק לְהַבִּיט בּוֹ מֵהַצַּד וְלִסְפּוֹג בְּאוֹפֶן פָּסִיבִי מִדְּמוּתוֹ, אֶלָּא אַף לְקַיֵּים אִתּוֹ שִׂיחוֹת אֲרוּכּוֹת עַל הַסַּפָּה בַּסָּלוֹן, בַּמִּטְבָּח תּוֹךְ כְּדֵי הֲכָנַת אֲרוּחָה מְשׁוּתֶּפֶת אוֹ בְּחַדְרוֹ מֵאֲחוֹרֵי הַרְרֵי הַסְּפָרִים, וְאַגַּב כָּךְ לְהַרְהֵר בַּיִּיחוּדִיּוּת וּבַמּוּרְכָּבוּת שֶׁל דְּמוּתוֹ. דְּמוּת שֶׁל אָדָם מָלֵא סְתִירוֹת פְּנִימִיּוֹת וְנִיגּוּדִים. לִשְׁמוֹעַ אוֹתוֹ מֵטִיחַ כְּלַפֵּי שְׁמַיָּא, שָׁנָה אַחַר שָׁנָה לִפְנֵי כָּל תְּפִילַּת נְעִילָה בְּיוֹם כִּיפּוּר, אֵיךְ הקב"ה חָרַץ בְּמֶשֶׁךְ חָמֵשׁ שָׁנִים אֶת גּוֹרָלָם שֶׁל מִילְיוֹן וָחֵצִי יְלָדִים וְתִינוֹקוֹת לְלֹא מִשְׁפָּט, וְתוֹבֵעַ מִמֶּנּוּ לְהַעֲמִיד אוֹתָנוּ לְמִשְׁפָּט מִתּוֹךְ בִּיטָּחוֹן מוּחְלָט שֶׁנִּצְלַח בּוֹ, וְשָׁבוּעַ אַחַר כָּךְ לִרְאוֹת אוֹתוֹ מְפַזֵּז וּמְכַרְכֵּר לִפְנֵי אֲרוֹן הַקּוֹדֶשׁ בְּשִׂמְחַת הַתּוֹרָה הַנִּלְהֶבֶת, הָאֵנֶרְגֵּטִית וְהַסּוֹחֶפֶת בְּיוֹתֵר שֶׁלָּהּ הָיִיתִי עֵדָה בְּחַיֵּי וְשֶׁכְּמוֹתָהּ לֹא הִצְלַחְתִּי לְשַׁחְזֵר מֵאָז מוֹתוֹ. 
לִשְׁמוֹעַ אוֹתוֹ מְדַבֵּר בְּפִלְפּוּל לִיטָאִי עָמוֹק עַל סוּגְיָה בְּמַסֶּכֶת פְּסָחִים עִם פְּתִיחַת לֵיל הַסֵּדֶר הַמִּשְׁפַּחְתִּי, אֲבָל שָׁעוֹת אַחַר כָּךְ לַחֲזוֹת בּוֹ בְּשִׁירָה חֲסִידִית אֶקְסְטָטִית עַל גְּבוּל הַמִּיסְטִית שֶׁל "שֶׁבְּשִׁפְלֵנוּ זָכַר לָנוּ וְיִפְרְקֶנּוּ מִצָּרֵינוּ" תּוֹךְ כְּדֵי רִיחוּף לְאוֹרֶךְ הַסָּלוֹן כּוּלּוֹ עִם סִיּוּם לֵיל הַסֵּדֶר. לִשְׁמוֹעַ מִמֶּנּוּ, בְּגוּף רִאשׁוֹן, עַל הַמְּחוּיָּבוּת הָעֶרְכִּית וְהָאֱנוֹשִׁית הָעֲמוּקָּה לְהַתָּרַת עֲגוּנוֹת וּמַמְזֵרִים וְעַל הָאוֹמֶץ הַהִלְכָתִי שֶׁנִּדְרַשׁ לְכָךְ, אַךְ לִרְאוֹת אֶת הַנֶּפֶשׁ שֶׁלּוֹ יוֹצֵאת מֵהַגּוּף וּמְרַחֶפֶת מֵעַל כְּשֶׁהוּא מְתָאֵר אֶת הַכְּנִיסָה לְהַר הַבַּיִת עִם שִׁחְרוּר הַכּוֹתֶל. לִשְׁמוֹעַ אוֹתוֹ נוֹזֵף בְּתַקִּיפוּת בְּמִישֶׁהוּ שֶׁעָלָיו חָלַק, אֲבָל דַּקּוֹת אַחַר כָּךְ לִרְאוֹת אוֹתוֹ מִסְתַּגֵּר בַּחֶדֶר עִם נִדְכָּה וַחֲסַר תִּקְוָוה שֶׁבּוֹכֶה עַל כְּתֵפוֹ. 
כְּמִי שֶׁגָּדְלָה בְּקִרְבָה כָּל כָּךְ גְּדוֹלָה אֵלָיו, הִרְגַּשְׁתִּי שֶׁאֲנִי מַצְלִיחָה לְפַעֲנֵחַ אֶת דְּמוּתוֹ הַמּוּרְכֶּבֶת. אֲבָל לַצִּיבּוּר זֶה לֹא תָּמִיד הָיָה קַל. סַבָּא הָיָה "זְאֵב בּוֹדֵד" שֶׁלֹּא רָאָה אֶת עַצְמוֹ כִּמְיַיצֵּג אוֹ מְחוּיָּב לְאַף אֶחָד; לֹא לַמִּגְזָר, לֹא לַמִּפְלָגָה וְלֹא לַדֶּרֶךְ. הָאֱמֶת הַפְּנִימִית שֶׁלּוֹ, זוֹ הַהִלְכָתִית, הָעֶרְכִּית, הָרוּחָנִית וְהָאִישִׁית – הִיא שֶׁהִדְרִיכָה אוֹתוֹ, וְלֹא הַצּוֹרֶךְ לִמְצוֹא חֵן בְּעֵינֵי אַף אָדָם אוֹ גּוּף.
 הַמִּשְׁפָּט שֶׁשָּׁמַעְנוּ מִפִּיו יוֹתֵר מִכָּל מִשְׁפָּט אַחֵר, הַמַּנְטְרָה שֶׁל חַיָּיו שֶׁאוֹתָהּ הֶעֱבִיר לָנוּ, יְלָדָיו וּנְכָדָיו, הָיְיתָה: "'לֹא תָּגוּרוּ מִפְּנֵי אִישׁ' - אֲנִי מְפַחֵד רַק מהקב"ה
וּבֶאֱמֶת, הַחֲרֵדִים רָאוּ בּוֹ מֵעֵין בּוֹגֵד שֶׁחָצָה אֶת הַקַּוִּוים, הַצִּיּוֹנוּת הַדָּתִית בְּיָמֶיהָ שֶׁל הַמַּפְדָּ"ל רָאֲתָה בּוֹ לַוְויָין שֶׁסָּטָה מֵחֲלָלִית הָאֵם בִּגְלַל עַצְמָאוּתוֹ הַהִלְכָתִית שֶׁלֹּא יִישְּׁרָה קַו עִם עֶמְדַּת הַמִּפְלָגָה, הַשְּׂמֹאל רָאָה בּוֹ יְמָנִי, וְהַיָּמִין הִתְאַכְזֵב מִפְּסִיקָתוֹ בְּנוֹגֵעַ לְרָמַת הַגּוֹלָן וּלְחַבֵּל סִינַי. כָּאַבְתִּי אֶת בְּדִידוּתוֹ וְחַשְׁתִּי תִּסְכּוּל עָמוֹק עַל כָּךְ שֶׁאוּלַי אֵינוֹ מוֹעֳרָךְ מַסְפִּיק. אֲבָל כְּכָל שֶׁנָּקְפוּ הַשָּׁנִים הֵבַנְתִּי שֶׁזּוֹ הָיְיתָה דַּרְכּוֹ: רַב לְלֹא תַּלְמִידִים, שֶׁבְּמִידָּה רַבָּה כּוּלָּם תַּלְמִידָיו. לֹא שַׁיָּיךְ לְאַף מִגְזָר, אֲבָל בְּמִידָּה רַבָּה עַל-מִגְזְרֵי וּמְיַיצֵּג אֶת כּוּלָּם. שֶׁכַּלָּתָן, רַצְיוֹנָלִיסְט וְחַד מַחְשָׁבָה, וּבַד בְּבַד, חָסִיד חַם וְסוֹחֵף. גָּאוֹן עֲנָק בַּתּוֹרָה שֶׁמִּתְפַּלְפֵּל עִם גְּדוֹלֵי הַפּוֹסְקִים, אֲבָל יוֹדֵעַ וְאוֹהֵב לְהַמְצִיא סִיפּוּרִים לִנְכָדִים וְלִדְהוֹר אִיתָּם עַל סוּסִים בְּיַעֲרוֹת הַר כְּנַעַן. תַּקִּיף, עוֹקֵר הָרִים וְטוֹחֲנָם זֶה בְּזֶה, אֲבָל רָגִישׁ, אוֹהֵב אָדָם, צוֹחֵק וּמַצְחִיק, שֶׁאָכֵן לֹא גָּר מִפְּנֵי אִישׁ. אִישׁ שֶׁל נִיגּוּדִים. 
 גָּדוֹל וְגִיבּוֹר:
סִיפֵּר הָרַב הָרָאשִׁי לְצַהַ"ל, הָרַב אַיִל קְרִים: בְּעִיצּוּמָהּ שֶׁל מִלְחֶמֶת שְׁלוֹם הַגָּלִיל, עָמַדְנוּ הֶחָל מִשְּׁעוֹת הַבּוֹקֶר מְפַקֵּד הַחֲטִיבָה, קְצִין הָאַרְטִילֶרְיָה וַאֲנִי, עַל גַּג הַחַפָּ"ק מִזְרָחִית לָעִיר בֵּיירוּת. כָּל אוֹתוֹ יוֹם שִׁישִּׁי, עָסַקְנוּ בְּהַנְחָתַת אֵשׁ אַרְטִילֵרִית, עַל אִרְגּוּנֵי הַמְּחַבְּלִים בְּאֵזוֹר אִצְטַדְיוֹן בֵּיירוּת. מֵעַל עֲשָׂרָה גְּדוּדֵי חת"מ הוּקְצוּ לְטוֹבַת הַחֲטִיבָה, וְנֶאֱלַצְנוּ לְטוֵּּוחַ גַּם אַחֲרֵי כְּנִיסַת הַשַּׁבָּת. זְמַן מוּעָט לִפְנֵי בֵּין הַשְּׁמָשׁוֹת חַשְׁתִּי נְגִיעָה בִּכְתֵפִי. הִבַּטְתִּי לְאָחוֹר וְהִנֵּה מוּלִי נִיצַּב הַגָּאוֹן הָרַב שְׁלֹמֹה גּוֹרֶן זַ"ל (אָז, הָרַב הָרָאשִׁי לְיִשְׂרָאֵל).  הוּא תָּבַע לְדַעַת:  "מָה עוֹשִׂים כָּאן?"  הֵשַׁבְתִּי:  מְטַוְּוחִים אַרְטִילֶרְיָה עַל בֵּיירוּת מִשְּׁעוֹת הַבּוֹקֶר".  הוֹסַפְתִּי:  "מָה כְּבוֹד הָרַב עוֹשֶׂה כָּאן?"  הוּא הֵשִׁיב:  "בָּאתִי לִבְדּוֹק אֶת הַבְּעָיוֹת הַהִלְכָתִיּוֹת בִּשְׂדֵה הַקְּרָב"  שָׁאַלְתִּי:  "כֵּיצַד כְּבוֹד הָרַב חוֹזֵר הַבַּיְתָה לָשֶׁבֶת?"  הוּא הֵשִׁיב:  "הָרַמַטְכַּ"ל וַאֲנִי יַחַד בְּאוֹתוֹ מַסּוֹק".
עֶרֶב שַׁבָּת בֵּין הַשְּׁמָשׁוֹת בְּשָׁעָה שֶׁגְּדוֹלֵי הַדּוֹר בּוֹדְקִים אִם הָאוֹכֶל עַל הַפְּלָטָה, בְּשָׁעָה שֶׁגְּדוֹלֵי הַדּוֹר בּוֹדְקִים אִם עִישְּׂרוּ אוֹ עֵירְבוּ, הוּא בָּדַק דָּבָר אַחֵר לַחֲלוּטִין. הוּא בָּדַק מֵהֶן הַבְּעָיוֹת בַּשֶּׁטַח. אָכֵן, הוּא לֹא הָיָה 
 גְּדוֹל הַדּוֹר, חוֹבֶרֶת מַאֲמָרִים לִכְבוֹדוֹ וּלְזִכְרוֹ שֶׁל הָרַב שְׁלֹמֹה גּוֹרֶן, הַמְּכִינָה הַקְּדַם צְבָאִים קִרְיַית מַלְאָכִי, סִיוָֹן תשע"ז, עמ' 48-49).
פַּעַם אַחַת הִגִּיעַ לָרַב גּוֹרֶן מִכְתָּב אָנוֹנִימִי מֵחַיָּיל שֶׁסִּיפֵּר שֶׁמְּחַיְּיבִים אֶת הַחַיָּילִים בִּבְסִיס חֵיל הָאֲוִויר לִשְׁתּוֹת חָלָב אַחֲרֵי בָּשָׂר, כֵּיוָון שֶׁהָרוֹפְאִים אָמְרוּ שֶׁשְּׁתִיַּת הֶחָלָב מוֹעִילָה לִבְעָיוֹת אָבָק שֶׁהָיוּ קַיָּימוֹת שָׁם. הָרַב גּוֹרֶן הֶחְלִיט לְהַגִּיעַ לְשָׁם בְּהַפְתָּעָה. כֵּיוָון שֶׁהַבָּסִיס הָיָה בְּמָקוֹם סוֹדִי, הָרַב גּוֹרֶן בִּיקֵּשׁ מִנְהָגוֹ לְהַמְתִּין בִּמְקוֹם מִסְתּוֹר בִּסְבִיבַת הַבָּסִיס, וּכְשֶׁהִגִּיעַ רֶכֶב צְבָאִי עִם עוֹקֵב מַיִם, הוֹרָה לְנֶהֱגוֹ לִנְסוֹעַ אַחֲרָיו עַד שֶׁהִגִּיעוּ לַבָּסִיס. כְּשֶׁנִּכְנַס הָרַב גּוֹרֶן לַמִּטְבָּח סִיפְּרוּ לוֹ שֶׁאָכֵן פּוֹקְדִים עַל הַחַיָּילִים לִשְׁתּוֹת חָלָב בְּסִיּוּם אֲרוּחָה בְּשָׂרִית. כְּשֶׁבֵּירֵר מִי נָתַן אֶת הַפְּקוּדָּה, הִגִּיעַ אֶל הַמָּגַ"ד, שֶׁאָמַר לוֹ שָׁאֲלוּ הַפְּקוּדּוֹת וְאֵין אֶפְשָׁרוּת לְשַׁנּוֹת אוֹתָן. הָרַב גּוֹרֶן אָמַר לוֹ שֶׁהוּא זֶה שֶׁמַּכְתִּיב אֶת הַפְּקוּדּוֹת, וּמִכֵּיוָון שֶׁהָיָה בָּזֶה צוֹרֶךְ רְפוּאִי, הִתִּיר לִשְׁתּוֹת אֶת הֶחָלָב שָׁעָה לְאַחַר סִיּוּם הָאֲרוּחָה הַבְּשָׂרִית. לְאַחַר מִכֵּן יָצָא מֵהַבָּסִיס וְהָלַךְ לוֹמַר תְּהִלִּים בְּקֶבֶר רַשְׁבִּ"י. לְאַחַר שֶׁהֶעֱרִיךְ שֶׁסִּייְּמוּ שָׁם אֶת אֲרוּחַת הַצָּהֳרַיִם, הוֹרָה לְנֶהֱגוֹ לַחֲזוֹר לַבָּסִיס וּמָצָא שֶׁשּׁוּב פָּקְדוּ עַל הַחַיָּילִים לִשְׁתּוֹת חָלָב מִיָּד לְאַחַר הָאֲרוּחָה הַבְּשָׂרִית. בְּעִקְבוֹת זֹאת זִימֵּן אֶת הַמָּגַ"ד לְמִשְׁפָּט בַּקִּרְיָה בִּפְנֵי הָרַמַטְכָּ"ל יִצְחָק רַבִּין. הַמָּגַ"ד הוֹדִיעַ לְרַבִּין שֶׁאִם יַעֲמִידוּ אוֹתוֹ לְמִשְׁפָּט יַעֲזוֹב אֶת הַצָּבָא. הָרַמַטְכַּ"ל בִּיקֵּשׁ מֵהָרַב גּוֹרֶן שֶׁיְּוַותֵּר עַל הַמִּשְׁפָּט, וְאַף צִייֵּן שֶׁמְּדוּבָּר בְּמָגַ"ד מִמִּשְׁפָּחָה חֲשׁוּבָה מְאוֹד. אֲבָל הָרַב גּוֹרֶן הִתְעַקֵּשׁ שֶׁיַּעֲמִידוּ אֶת הַמָּגַ"ד לְדִין גַּם אִם בְּעִקְבוֹת זֹאת יַעֲזוֹב אֶת הַצָּבָא. וְכָךְ הָיָה, יִצְחָק רַבִּין זַ"ל שָׁפַט אוֹתוֹ וְהַמָּגַ"ד עָזַב אֶת הַצָּבָא (הַסִּיפּוּר מֵהָרַב אַרְיֵה שָׁלוֹם).
פַּעַם אַחֶרֶת, מָגַ"ד אֶחָד רָצָה לִבְדּוֹק אִם חַיָּילָיו הַדָּתִיִּים יְצַיְּיתוּ לִפְקוּדָּתוֹ, וְהוֹרָה לָהֶם לְטַפֵּל בְּטַנְקִים בִּשְׁעַת סְעוּדָה מַפְסֶקֶת שֶׁלִּפְנֵי יוֹם הַכִּיפּוּרִים, וְכָךְ נִכְנְסוּ לְצוֹם בְּלִי שֶׁאָכְלוּ בְּצוּרָה מְסוּדֶּרֶת. הָרַב גּוֹרֶן לֹא הִסְכִּים לְשׁוּם פְּשָׁרָה זוּלַת סִילּוּקוֹ הַמִּיָּדִי שֶׁל אוֹתוֹ מָגַ"ד מֵהַצָּבָא. וְכָךְ נָהַג תָּמִיד, יַחַד עִם הַיְּדִידוּת הָעֲמוּקָּה שֶׁהָיְיתָה לוֹ עִם קְצִינִים רַבִּים, כְּשֶׁהִגִּיעוּ הַדְּבָרִים לִידֵי פְּגִיעָה בְּמִצְווֹת הַתּוֹרָה – לֹא וִיתֵּר. לֹא מְעַט קְצִינִים הוּדְּחוּ אוֹ שֶׁקִּידּוּמָם נֶעֱצַר בְּעִקְבוֹת פְּגִיעָה בְּקוֹדְשֵׁי יִשְׂרָאֵל וּבַקִּיּוּם הַמִּצְווֹת. עֶמְדָּתוֹ הָיְיתָה שֶׁקָּצִין אֲשֶׁר קְדוּשַּׁת מָסוֹרֶת יִשְׂרָאֵל אֵינָהּ בְּרֹאשׁ מַעְיָינָיו אֵינוֹ רָאוּי לִהְיוֹת מְפַקֵּד בְּצַהַ"ל וְלִשְׁלוֹחַ חַיָּילִים לְהִילָּחֵם לְמַעַן עַם יִשְׂרָאֵל (הָרַב אֱלִיעֶזֶר מְלַמֵּד, בְּשֶׁבַע, רְבִיבִים, כ"ד בְּטֵבֵת תשע"ב).
 סֵפֶר הַתּוֹרָה בְּרֹאשׁ מַחֲנֵה יִשְׂרָאֵל:
סִיפֵּר הָרַב אַרְיֵה שָׁלוֹם: בְּרֹאשׁ מַחֲנֵה יִשְׂרָאֵל הַיּוֹצֵא לַקְּרָב הוֹלֵךְ אֲרוֹן בְּרִית ה', לָרַב הָיָה מְאוֹד בָּרוּר וְחִיּוּנִי שֶׁסֵּפֶר הַתּוֹרָה יוֹבִיל אֶת מַחֲנֵה יִשְׂרָאֵל לְנִיצָּחוֹן בְּקֶרֶב. סֵפֶר הַתּוֹרָה בְּרֹאשׁ הַטּוּר מְעוֹדֵד אֶת כָּל הַחַיָּילִים בְּעֵת הַקְּרָבוֹת וּמְרוֹמָם אֶת רוּחָם. בְּשׁוֹפָר שֶׁהָרַב הָיָה נוֹהֵג לְהַחֲזִיק בְּיָדוֹ הַשְּׁנִיָּיה, הָיָה מִדֵּי פַּעַם תּוֹקֵעַ בּוֹ לְעוֹרֵר אֶת "הַנִּרְדָּמִים" "וְכִי תָּבוֹאוּ מִלְחָמָה - וַהֲרֵעוֹתֶם". לָכֵן דָּרַשׁ מִמְּפַקְּדֵי הַיְּחִידוֹת אֲלֵיהֶן הִגִּיעַ בְּעֵת הַקְּרָבוֹת, לִהְיוֹת מְשׁוּבָּץ תָּמִיד בְּרֹאשׁ הַטּוּר, בַּיְּחִידָה הַפּוֹרֶצֶת . פְּעָמִים, שהמח"טים והמג"דים חָשְׁשׁוּ לְאַשֵּׁר אֶת שִׁיבּוּצֵנוּ בַּיְּחִידָה הַפּוֹרֶצֶת, אֲבָל הָרַמַטְכָּ"ל יִצְחָק רַבִּין זַ"ל הָיָה מוּדָע לַחֲשִׁיבוּת הָעִנְיָין וְאִישֵּׁר תָּמִיד אֶת בַּקָּשָׁתוֹ שֶׁל הָרַב. לְעוּמָּתָם, הָיוּ מג"דים ומח"טים שֶׁבִּיקְּשׁוּ שֶׁהָרַב יִהְיֶה מְשׁוּבָּץ בַּחֲטִיבוֹתֵיהֶם וְיִהְיֶה מִן הַמּוֹבִילִים אֶת רוּחַ הַקְּרָבוֹת כְּגוֹן מוֹטָה גּוּר זַ"ל מְפַקֵּד חֲטִיבַת הַצַּנְחָנִים בְּמִלְחֶמֶת שֵׁשֶׁת הַיָּמִים.. כַּאֲשֶׁר נִשְׁאַל הָרַב, לֹא פַּעַם, ע"י מְפַקְּדֵי הַצָּבָא כֵּיצַד הוּא יוֹצֵא לַקְּרָב בְּלִי שֶׁמַּחֲזִיק בְּיָדוֹ כְּלִי נֶשֶׁק כָּלְשֶׁהוּ אוֹ לָבוּשׁ בְּשַׁכְפָּ"ץ וּבְכוֹבַע פְּלָדָה? תְּשׁוּבָתוֹ הָיְיתָה אֲמִתִּית וְנוֹקֶבֶת עַד מְאוֹד, בְּגִינָהּ הֶעֱרִיכוּ וְהֶעֱרִיצוּ אֶת הָרַב כָּל מְפַקְּדֵי הַצָּבָא עַל עוֹז רוּחוֹ וֶאֱמוּנָתוֹ הַחֲזָקָה בְּבִיטְחוֹן יִשְׂרָאֵל עַל יְדֵי צוּר יִשְׂרָאֵל וְגוֹאֲלוֹ, וְכָךְ הָיְיתָה תְּשׁוּבָתוֹ: לְיָדִי, וְצָמוּד אֵלַיי הוֹלֵךְ אִיתִּי נֶהָגִי אַרְיֵה לְכָל מָקוֹם, וְעִמּוֹ תַּת מַקְלֵעַ "עוּזִּי" לִשְׁעַת הַצּוֹרֶךְ... שֶׁיִּהְיֶה...  אֵין לָנוּ סָפֵק שֶׁסֵּפֶר הַתּוֹרָה שֶׁבְּיָדִי מֵגֵן עָלָיו וְעַל כָּל חַיָּילֵי צַהַ"ל בְּכָל שָׁעָה וּבְכָל רֶגַע שֶׁאֲנַחְנוּ נִמְצָאִים וּמוֹבִילִים אֶת הַמַּחֲנֶה  וְאִם צָרִיךְ בְּכָל זֹאת גִּיבּוּי מִכְּלֵי נֶשֶׁק, הֲרֵי הַנֶּשֶׁק נִמְצָא בְּיָדַיִים טוֹבוֹת שֶׁנִּיתָּן לִסְמוֹךְ עֲלֵיהֶם. לְפִיכָךְ, בְּכָל יְמֵי הָעִיּוּן וְהַהִשְׁתַּלְּמוּיוֹת שֶׁקִּייְּמָה הָרַבָּנוּת הַצְּבָאִית, הוֹרָה הָרַב לְכָל הַיְּחִידוֹת וּבְרֹאשָׁם לָרַבָּנִים הַצְּבָאִיִּים וְלִקְצִינֵי הַדָּת, לְהוֹבִיל אֶת הַמַּחֲנֶה. תָּמִיד לִהְיוֹת הָרִאשׁוֹנִים וְלֹא חָלִילָה, הַנִּגְרָרִים אַחֲרֵי כּוֹחוֹת הַחִילּוּץ, כְּפִי שֶׁהָיָה נָהוּג קוֹדֶם לָכֵן. תָּמִיד הָרַב אָמַר: "מַנְהִיג צָרִיךְ לְהוֹבִיל אֶת כּוּלָּם וְלֹא לְהִיגָּרֵר אַחֲרֵי כּוּלָּם" (מִתּוֹךְ מַאֲמָרוֹ "אָשְׁרִי אָדָם עז לוֹ בָךְ, מְסִילּוֹת בִּלְבָבָם", חוֹרֶף תשע"ז, אֲתַר הַחֶמֶ"ד)