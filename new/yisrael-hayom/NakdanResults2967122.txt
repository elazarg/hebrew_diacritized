סוֹחֲרֵי פְּנִינִים וְדִיפְּלוֹמָטִים: יַהֲדוּת בַּחְרֶיְין
הַיְּהוּדִים הִגִּיעוּ לְבַחְרֶיְין בִּגְלַל הַפְּנִינִים, וְנִשְׁאֲרוּ בִּגְלַל הַיְּחָסִים הַטּוֹבִים עִם שׁוֹשֶׁלֶת הַשִּׁלְטוֹן • כַּיּוֹם מוֹנָה הַקְּהִילָּה בַּמַּמְלָכָה רַק כַּמָּה עֲשָׂרוֹת, שֶׁמִּתְרַגְּשִׁים לִקְרַאת הַהֶסְכֵּם

דָּן לָבִיא
פּוּרְסַם ב: 11.09.2020 23:3514

   
הֶסְכֵּם הַשָּׁלוֹם עִם בַּחְרֶיְין הוּא הִזְדַּמְּנוּת לְהָצִיץ בְּאַחַת הַקְּהִילּוֹת הַיְּהוּדִיּוֹת הַוּוֹתִיקוֹת בָּעוֹלָם הָעַרְבִי, שְׂחִיָּה בְּהַרְמוֹנְיָה עִם הַמְּקוֹמִיִּים כְּבָר מֵהַמֵּאָה הַ-12.

בְּמַמְלֶכֶת בַּחְרֶיְין קַיָּים בֵּית כְּנֶסֶת וְגַם הוּא פָּעִיל רַק לְעִיתִּים רְחוֹקוֹת, לָרוֹב בִּזְמַן הַחַגִּים. בְּבַחְרֶיְין חַיָּה קְהִילָּה יְהוּדִית מְצוּמְצֶמֶת לְמַדַּי  - הַקְּהִילָּה הַיְּהוּדִית הַיְלִידִית הַיְּחִידָה בַּמִּפְרָץ - הַכּוֹלֶלֶת בְּסַךְ הַכֹּל כְּ-37 יְהוּדִים שֶׁמִּתְגּוֹרְרִים בַּבִּירָה, אֶל-מָנָאמָה. בְּפוֹעַל, בֵּית הַתְּפִילָּה שֶׁהוּקַם בְּ-1930 מְתַפְקֵד כְּכָזֶה לָרוֹב רַק בְּעֵת שֶׁמְּבַקְּרִים אֶת הַמָּקוֹם יְהוּדִים מִבַּחוּץ. לִפְנֵי כִּשְׁנֵי עֲשׂוֹרִים עָבַר הַמִּבְנֶה שִׁיפּוּץ. הַקְּהִילָּה הַיְּהוּדִית בְּבַחְרֶיְין נֶחְשֶׁבֶת כִּמְקוֹרֶבֶת לְשִׁלְטוֹן בֵּית הַמְּלוּכָה הַסּוּנִי וּלְמֶלֶךְ חַמֶד בֶּן עִיסָא אֶל חֲ'לִיפָה. 

בְּיוֹנִי 2019 נִפְתַּח בֵּית הַכְּנֶסֶת עַל יְדֵי יְהוּדִים וְאַנְשֵׁי מִמְשָׁל אָמֵרִיקָנִים, בֵּינֵיהֶם שְׁלִיחַ אַרְהָ"ב לַמִּזְרָח הַתִּיכוֹן, גִּ'ייְּסוּן גְּרִינְבְּלָאט. בְּסוֹף הַתְּפִילָּה הֵחֵלּוּ הַנּוֹכְחִים, בָּהֶם גַּם גְּרִיבְּלָאט, לִרְקוֹד בְּאוֹפֶן סְפּוֹנְטָנִי וְלָשִׁיר "עִם יִשְׂרָאֵל חַי". 
בְּהוֹדָעָה מִטַּעַם אַבְרָהָם דָּוִד (דָּאוּד) נוּנוּ,רֹאשׁ הַקְּהִילָּה וְרִאשׁוֹן הַנָּצִיגִים הַיְּהוּדִיִּים בְּ"מוֹעֶצֶת הַשּׁוּרָא" בְּ 2001 נֹאמַר: "הַקְּהִילָּה הַיְּהוּדִית בְּבַחְרֶיְין הִינָּהּ הַקְּהִילָּה הַיְלִידִית הַיְּחִידָה בַּמִּפְרָץ . בִּרְשׁוּתֵנוּ בֵּית כְּנֶסֶת וּבֵית קְבָרוֹת. זֶהוּ רֶגַע הִסְטוֹרִי שֶׁמֵּעוֹלָם לֹא צִיפִּינוּ לִרְאוֹת בִּימֵי חַיֵּינוּ. אָנוּ מוֹדִים לְהוֹד מַלְכוּתוֹ, הַמֶּלֶךְ חַמֶד בֶּן עִיסָא אֶל חֲ'לִיפָה, שֶׁרָאָה אֶת הַנּוֹלָד בְּהַחְלָטָה זוֹ כְּמוֹ גַּם אֱמוּנָתוֹ  בְּדוּ קִיּוּם לְצַד הָאֱמוּנָה וְהַיְּכוֹלֶת לִשְׁבּוֹר אֶת הַמַּחְסוֹמִים שֶׁמַּגְבִּילִים אֶת הַחַיִּים הַמְּשׁוּתָּפִים. אָנוּ מְצַפִּים בְּכִילְיוֹן עֵינַיִים לַיְּחָסִים מְשַׂגְשְׂגִים בֵּין שְׁתֵּי הַמְּדִינוֹת

עַל עוּבְדַּת קִיּוּמוֹ שֶׁל יִישּׁוּב יְהוּדִי בְּאִיֵּי הַמִּפְרָץ הַפַּרְסִי נִרְמַז עוֹד בַּתַּלְמוּד, וּכְתוֹבֶת בַּמּוּזֵיאוֹן הַלְּאוּמִּי בִּמְקוֹם מְלַמֶּדֶת עַל מִכְתָּב שֶׁשִּׁיגֵּר מוּחַמַּד אֶל שַׁלִּיט בַּחְרֶיְין בַּמֵּאָה הַשְּׁבִיעִית לַסְּפִירָה בְּ-629, בְּמַטָּרָה לְהַכְנִיעַ אֶת רוּחַ הַתּוֹשָׁבִים הַיְּהוּדִים שֶׁסֵּירְבוּ לְקַבֵּל עֲלֵיהֶם אֶת עוֹל הָאִסְלָאם.

עַל פִּי  מְגַלֶּה הָאֲרָצוֹת הַיְּהוּדִי בִּנְיָמִין מטודלה (בַּמֵּאָה הַ-12) שָׁלְטוּ הַיְּהוּדִים בַּעֲנַף הַפְּנִינִים, מְקוֹר הַהַכְנָסָה הָעִיקָּרִי בָּאִיִּים. בְּסוֹף הַמֵּאָה הַ-19 גָּדַל הַיִּישּׁוּב בְּעִקְבוֹת הֲגִירַת יְהוּדִים  שֶׁחִיפְּשׂוּ אַחַר אֶפְשָׁרוּיוֹת מִסְחָר - רֵאשִׁית הִגִּיעוּ מְהַגְּרִים יְהוּדִים מֵעִירָאק, וּלְאַחַר מִכֵּן הִתְוַוסְּפוּ אֲלֵיהֶם נוֹסָפִים מִפְּרָס וְהוֹדּוּ.

בְּרֵאשִׁית שְׁנוֹת הַ-60 שֶׁל הַמֵּאָה הַקּוֹדֶמֶת הָיוּ בִּמְדִינַת הָאִי הַמִּזְרָח - תִּיכוֹנִית בֵּין 200 לְ-300 יְהוּדִים. אַחֲרֵי מִלְחֶמֶת שֵׁשֶׁת הַיָּמִים בָּחֲרוּ רַבִּים מֵהֶם לַעֲזוֹב אֶת הַמְּדִינָה וּבִתְחִילַּת שְׁנוֹת הַ-70 הָיוּ בָּהּ בְּסַךְ הַכֹּל כְּמֵאָה יְהוּדִים.

בִּיטּוּי לִשְׁמִירַת הַיְּחָסִים הַחַמִּים מִצַּד הַמֶּלֶךְ עִם הַקְּהִילָּה הַיְּהוּדִית  - כְּמוֹ גַּם לַקֶּשֶׁר עִם יַהֲדוּת אַרְהָ"ב - מִשְׁתַּקֵּף בַּמֶּחְווֹה שֶׁבִּיטֵּא הַמֶּלֶךְ בְּ-2008 בְּיַחַס לְעוֹלָם הַיְּהוּדִי, עִם מִינּוּיָהּ שֶׁל הוּדָא נוּנוּ, בַּת הַקְּהִילָּה הַיְּהוּדִית (בַּעֲבָרָהּ חֶבְרַת פַּרְלָמֶנְט) כְּשַׁגְרִירַת בַּחְרֶיְין בְּווֹשִׁינְגְּטוֹן. בְּנוֹסָף, הַיְּהוּדִיָּה נַנְסִי כַּדּוּרִי הִיא גַּם חַבְרַת פַּרְלָמֶנְט בְּבַחְרֶיְין.