אֵיזוֹ סָמָטוֹחָה
בְּעִקְבוֹת הַהַכְרָזָה עַל הַהַחְלָטָה לְהָפִיק גִּרְסָה חֲדָשָׁה  לְ"גִּבְעַת חַלְפוֹן אֵינָהּ עוֹנָה" בְּשֵׁם "גִּבְעַת חַלְפוֹן ‭ ,"1.5 ‬ תָּהִינוּ אֵיךְ הַגַּשָּׁשִׁים הָיוּ מְקַבְּלִים אֶת זֶה

גָּדִי סוֹלוֹמוֹן


"גִּבְעַת חַלְפוֹן אֵינָהּ עוֹנָה". הַקֶּסֶם הַמְּקוֹרִי יְשׁוּחְזַר?

הַטֵּלֵפוֹן מְצַלְצֵל אֵצֶל שַׁיְיקֶה.  שַׁיְיקֶה: הָלוֹ?  פּוֹלִי: אוֹ, תּוֹדָה רַבָּה לְךָ שֶׁאַתָּה עוֹנֶה...  שַׁיְיקֶה: פּוֹלִי? זֶה אַתָּה?  פּוֹלִי: מִי זֶה יָכוֹל לִהְיוֹת? קָלָרָאשׁוֹ?  שַׁיְיקֶה: אֲנִי לֹא מַאֲמִין. חַכֵּה רֶגַע, אֲנִי מַעֲלֶה אֶת גַּבְרִי עַל הַקַּו, הוּא יָמוּת.  פּוֹלִי: חָס וְשָׁלוֹם, אֵין פֹּה מָקוֹם לְכוּלָּם.  גַּבְרִי: שַׁיְיקֶה, מָה נִשְׁמָע?  שַׁיְיקֶה: זֶה לֹא מָה נִשְׁמָע, זֶה מִי נִשְׁמָע.  גַּבְרִי: מִי נִשְׁמָע אִיתְּךָ, הַכֹּל בְּסֵדֶר?  שַׁיְיקֶה: תַּגִּיד שָׁלוֹם, אֲנַחְנוּ בְּשִׂיחַת וְעִידָה עִם... פּוֹלִי.  גַּבְרִי: אֵיזֶה פּוֹלִי? שַׁיְיקֶה, שׁוּב פַּעַם פִסְפַסְתָּ אֶת הַכַּדּוּר  הָאָדוֹם-אָדוֹם.  פּוֹלִי: לֹא אָדוֹם-אָדוֹם וְלֹא שָׁלוֹם-שָׁלוֹם. מָה נִשְׁמָע, קְרֵידוֹ?  גַּבְרִי: פּוֹלִי? אֵיךְ אַתָּה מְתַקְשֵׁר אֵלֵינוּ מִלְּמַעְלָה?  פּוֹלִי: מָה זֹאת אוֹמֶרֶת, הַמִּילִּים נוֹפְלוֹת לְמַטָּה מֵהַגְּרָבִיטַצְיָה. תַּגִּידוּ לִי, מָה שָׁמַעְתִּי?  גַּבְרִי וְשַׁיְיקֶה: מָה שָׁמַעְתָּ, פּוֹלִי?  פּוֹלִי: עוֹשִׂים "גִּבְעַת חַלְפוֹן אַחַת  וָחֵצִי".  שַׁיְיקֶה: מָה, כְּמוֹ "צַ'רְלִי וָחֵצִי"? לֹא יָכוֹל לִהְיוֹת.  גַּבְרִי: אֵיךְ "גִּבְעַת חַלְפוֹן אַחַת  וָחֵצִי"? מֵאֵיפֹה יוֹסִיפוּ עַכְשָׁיו חֲצִי גִּבְעָה, אַתֶּם יוֹדְעִים מָה זֶה לִרְשׁוֹם גִּבְעָה בַּטַּאבּוּ?  פּוֹלִי: יֵשׁ דְּבָרִים שֶׁהֵם טַאבּוּ...  גַּבְרִי: אֵיךְ? אֵיךְ אֶפְשָׁר לָגַעַת בְּנֶכֶס צֹאן בַּרְזֶל כָּזֶה?  פּוֹלִי: אוּלַי יִיגְּעוּ עִם כְּפָפוֹת מֶשִׁי?  שַׁיְיקֶה: אֲבָל זֶה יָכוֹל לְהַחֲלִיק, זֶה נֶכֶס שָׁבִיר מְאוֹד. בֶּן ‭ ,44‬ לֹא צְחוֹק.  פּוֹלִי: תִּרְאוּ חֲבֵרִים, זֶה עֲלֵיכֶם. אֲנִי מִפֹּה לֹא יָכוֹל לַעֲשׂוֹת כְּלוּם.  גַּבְרִי: אֵיךְ לֹא יָכוֹל? אֵין לְךָ דִּיבּוּר עִם הַהוּא? דַּבֵּר אִיתּוֹ, פּוֹלִי, אוּלַי יַעֲשֶׂה לָנוּ נֵס הַגִּבְעָה שֶׁלֹּא עוֹנָה?  שַׁיְיקֶה: אִם לֹא נֵס אָז מִקֵּיאֲטוּ עִם קֶצֶף. הָעִיקָּר שֶׁלֹּא יִיגְּעוּ לָנוּ  בַּגִּבְעָה. אֲנִי אוֹמֵר לְךָ, פּוֹלִי, אֲנַחְנוּ נַהֲפוֹךְ לְנוֹעַר גְּבָעוֹת. נְבַטֵּל  אֶת הַהַקְרָנָה הַמָּסוֹרְתִּית בְּיוֹם הָעַצְמָאוּת. לֹא יִקְרְאוּ לָנוּ קְלָאסִיקָה, וּבַשְּׁנִיָּיה שֶׁאֲנַחְנוּ נִסְתּוֹבֵב יָבִיאוּ לָנוּ גִּרְסַת הַדּוֹר הַבָּא.  גַּבְרִי: הַדּוֹר שֶׁלֹּא יָדַע אֶת הַהֶבְדֵּל בֵּין גּוֹלָנִי לְגַמָּאזִי.  פּוֹלִי: הַדּוֹר שֶׁלֹּא יָדַע מִי זֹאת סִילְבִיָּה הַמִּשְׁתּוֹלֶלֶת.  שַׁיְיקֶה: הַדּוֹר שֶׁלֹּא יוֹדֵעַ מָה זֶה לָשִׂים אֶת הָרֹאשׁ עַל דְּיוּנָה. תַּאֲמִינוּ לִי, וִיקְטוֹר חָסוֹן בַּחַיִּים לֹא הָיָה נוֹתֵן לְזֶה לִקְרוֹת.  פּוֹלִי: וְסֶרְגְ'יוֹ בָּטוּחַ הָיָה מוֹצָא קוֹמְבִּינָה לְבַטֵּל אֶת הַצִּילּוּמִים.  גַּבְרִי: וְגִ'ינְגִּ'י בָּטוּחַ הָיָה... יָא אַלְלָה, אֵיזוֹ סָמָטוֹחָה.


"אֲנִי אוֹמֵר לְךָ, פּוֹלִי, אֲנַחְנוּ נַהֲפוֹךְ לְנוֹעַר גְּבָעוֹת. נְבַטֵּל אֶת הַהַקְרָנָה הַמָּסוֹרְתִּית בְּיוֹם הָעַצְמָאוּת. לֹא יִקְרְאוּ לָנוּ קְלָאסִיקָה, וּבִשְׁנָיֶיהָ שֶׁאֲנַחְנוּ נִסְתּוֹבֵב יָבִיאוּ לָנוּ גִּרְסַת הַדּוֹר הַבָּא