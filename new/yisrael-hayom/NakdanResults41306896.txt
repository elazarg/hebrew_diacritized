נְפִילַת "מָסַךְ הַחוֹל" בֵּין מְדִינַת יִשְׂרָאֵל לְאַרְצוֹת עֲרַב

אַמְנוֹן לוֹרְד

בְּקוֹר רוּחַ, בְּלִי אוּפוֹרְיָה, קוֹרִים דְּבָרִים גְּדוֹלִים. זוֹכְרִים שֶׁנָּפַל מָסַךְ הַבַּרְזֶל בַּשָּׁנִים ‭ ?1990-1989‬ אָז מָה שֶׁקּוֹרֶה בָּחֳודָשִׁים הָאַחֲרוֹנִים  הוּא לֹא פָּחוֹת מֵאֲשֶׁר נְפִילַת "מָסַךְ הַחוֹל" שֶׁחָצַץ בֵּין מְדִינַת יִשְׂרָאֵל לְבֵין אֲרָצוֹת וְעַמִּי עֲרַב. צָרִיךְ לָתֵת קְרֵדִיט לְדֶיְוִויד וַיְנְבֵּרְג, שֶׁהִשְׁתַּמֵּשׁ לָרִאשׁוֹנָה בַּדִּימּוּי  הַזֶּה, שֶׁשִּׁימֵּשׁ בֶּעָבָר כּוֹתֶרֶת סִפְרוֹ שֶׁל יִגְאָל אַלּוֹן. זֶה לֹא קָרָה בְּהֶסְכֵּם הַשָּׁלוֹם עִם מִצְרַיִם. זֶה לֹא קָרָה בְּאוֹסְלוֹ. הַיּוֹם מִתְפּוֹרֶרֶת הָאֵיבָה בֵּין יִשְׂרָאֵל לָעוֹלָם  הָעַרְבִי, בְּרוּבּוֹ, עַל רֶקַע הִתְפַּתְּחוּיוֹת מְהִירוּת שֶׁקִּיבְּלוּ תְּאוּצָה בֶּעָשׂוֹר הָאַחֲרוֹן.

בָּרוּר שֶׁכָּל זֶה הוּא בְּנִיגּוּד לְדַעְתָּם שֶׁל כַּמָּה אֲנָשִׁים,  וּבְכָל זֹאת זֶה סִיפּוּר גָּדוֹל. בַּמִּקְרֶה הַזֶּה, הַמִּידּוּר שֶׁל גַּנְץ וְאַשְׁכְּנַזִּי לֹא מַשְׁמָעוּתִי. אִם מִישֶׁהוּ מַדְגִּישׁ אֶת  הַנּוֹשֵׂא, אָמַר רֹאשׁ הַמֶּמְשָׁלָה עַצְמוֹ, זֶה נוֹעַד לְצוֹרֶךְ פְּרוֹבוֹקַצְיָה. אַשְׁכְּנַזִּי וְגַנְץ יוֹדְעִים שֶׁמִּתְקַיְּימִים קְשָׁרִים בִּדְרָגִים כָּאֵלֶּה וַאֲחֵרִים עִם סָעוּדְיָה וְהַפְּגִישָׁה  עִם בֶּן סַלְמָאן, לַמְרוֹת הֱיוֹתָהּ פְּרִיצַת דֶּרֶךְ, הִיא לֹא בְּגֶדֶר שִׁינּוּי כִּיוּוּן.

רֹאשׁ הַמֶּמְשָׁלָה נְתַנְיָהוּ יַחַד עִם מוּחַמַּד בֶּן סַלְמָאן מְנַסִּים לְאַבְטֵחַ אֶת אֲגַפֵּי הַמִּזְרָח הַתִּיכוֹן מִפְּנֵי פְּגִיעָתוֹ הַבִּלְתִּי צְפוּיָה שֶׁל מִמְשַׁל בַּיְידֶּן. מִי יוֹדֵעַ, אוּלַי עַל הַקְּשָׁרִים הַמִּתְהַדְּקִים בֵּין יִשְׂרָאֵל לַעֲרַב הַסָּעוּדִית עוֹד יִהְיוּ כַּמָּה שַׁגְרִירִים לְשֶׁעָבַר וְאוּלַי חַגַּי אֶלְעָד אוֹ מִישֶׁהוּ בִּדְמוּתוֹ שֶׁיַּגִּישׁוּ תְּלוּנָה בְּהָאג. הָאָמֵרִיקָנִים לֹא אוֹהֲבִים אֶת הַסָּעוּדִים. פַּעַם הַדִּיפְּלוֹמָטִים וְאַנְשֵׁי הַבִּיטָּחוֹן מְאוֹד אָהֲבוּ אוֹתָם, וְלֹא רַק בִּגְלַל הַנֵּפְט אֶלָּא בִּגְלַל הַקַּרְיֵירָה הַשְּׁנִיָּיה שֶׁהֵם אִפְשְׁרוּ לַחֲלִיפוֹת הַחֲנוּטוֹת מֵהַבִּיצָּה שֶׁל ווֹשִׁינְגְּטוֹן.

הַיּוֹם הֵם גִּילּוּ שֶׁהֵם פּוֹגְעִים בִּזְכוּיוֹת הָאָדָם. אֲבָל  זֶה הַמַּצָּב בַּמִּזְרָח הַתִּיכוֹן, וְהָאוֹיֵב הָאָהוּב, הַפָלַשְׂתִּינִים, הֵם הַמְּאַיְּימִים בְּאֶמְצָעוּת טִילִים עַל הָעוֹרֶף הָאֶזְרָחִי  שֶׁלָּנוּ. לְהַזְכִּיר, לִפְנֵי כְּחוֹדֶשׁ בְּרֵאָיוֹן הִיסְטוֹרִי, עָרַךְ הַנָּסִיךְ בַּנְדָר בֶּן סוּלְטָאן חֶשְׁבּוֹן הִיסְטוֹרִי עִם הַפָלַשְׂתִּינִים וְהֶאֱשִׁים אוֹתָם שֶׁהֵם תָּמִיד מְהַמְּרִים עַל הַסּוּס  הַלֹּא נָכוֹן - כּוֹלֵל אָדוֹלְף הִיטְלֶר וְהַנָּאצִים, וְלֹא רַק סָדָאם חוּסֵיין.

אֲבָל זֶה כַּמּוּבָן אַבְּסוּרְדּ לִמְצוֹא הַצְדָּקוֹת לְיַחֲסֵי יִשְׂרָאֵל-סָעוּדְיָה. זֶה הֲרֵי דָּבָר מַדְהִים. הַמְּדִינָה הַזֹּאת,  שֶׁהִילְּכָה אֵימִים עַל הַמַּעֲרָב בִּשְׁנוֹת ה-‭70‬ וָהּ-‭,80 ‬  עִם "נֶשֶׁק הַנֵּפְט" שֶׁלָּהּ, מְחַפֶּשֶׂת עַכְשָׁיו אֶת קִרְבָתָהּ שֶׁל יִשְׂרָאֵל.

בְּסוֹפוֹ שֶׁל דָּבָר, הָעַצְמָאוּת הָאֵנֶרְגֵּטִית שֶׁאַרְהָ"ב הִגִּיעָה אֵלֶיהָ בַּשָּׁנִים הָאַחֲרוֹנוֹת, כְּמוֹ גַּם אִיּוּמֵי הַגַּרְעִין הָאִירָאנִי, דָּחֲפוּ אֶת עֲרַב הַסָּעוּדִית וְאֶת יִשְׂרָאֵל לְהִתְקָרְבוּת וְאַף לִבְרִית בְּמוּבָנִים מְסוּיָּמִים. מַארְק דּוֹבוֹבִיץ' אָמַר לָאַחֲרוֹנָה שֶׁתִּהְיֶה הֶאָצַת תַּהֲלִיכִים בְּיַחַס לְאִירָאן בַּתְּקוּפָה הַקְּרוֹבָה, תְּקוּפַת הַדִּמְדּוּמִים  שֶׁל מִמְשָׁל טְרַאמְפּ. בְּאַרְהָ"ב חוֹשְׁשִׁים שֶׁמְּדוּבָּר בִּתְקִיפָה שֶׁל מִתְקְנֵי הַגַּרְעִין.

לְפִי הַפַּרְשָׁנוּת שֶׁל חֵלֶק מֵהַפַּרְשָׁנִים שָׁם, טְרַאמְפּ רוֹצֶה לְסַנְדֵּל אֶת בַּיְידֶּן. אַךְ הַהִתְקָרְבוּת הַהִיסְטוֹרִית הַזֹּאת בֵּין רֹאשׁ הַמֶּמְשָׁלָה לְבֵין מוּחַמַּד בֶּן סַלְמָאן נוֹעֲדָה כַּנִּרְאֶה לִשְׁתֵּי מַטָּרוֹת: תֵּיאוּם מוּל מִמְשַׁל בַּיְידֶּן וְתֵיאוּם מוּל אִירָאן. נִיסָּיוֹן לְשַׁכְנֵעַ אֶת בַּיְידֶּן וַאֲנָשָׁיו שֶׁיַּמְשִׁיכוּ בְּקַו נִיצִּי כְּלַפֵּי אִירָאן וּמִנֶּגֶד לְהַרְתִּיעַ אֶת אִירָאן עַצְמָהּ.
