"מַדְחִיק אֶת הַמַּחְשָׁבָה שֶׁאֵין לְכָל זֶה תּוֹחֶלֶת"
אוֹהַד חֶוֹ, כְּתַב הַשְּׁטָחִים שֶׁל חֲדָשׁוֹת 12, מוֹצִיא סֵפֶר עַל הַתַּהֲלִיכִים בַּצִּיבּוּר הַפָּלֶשְׂתִּינִי, וּמְגַלֶּה שֶׁיִּשְׂרָאֵל הוֹפֶכֶת לַחֲלוֹם שֶׁל צְעִירִים בַּגָּדָה וּבְעַזָּה, וְרַעֲיוֹן הַמְּדִינָה הַדּוּ־לְאוּמִּית כְּבָר לֹא מַרְתִּיעַ • "הַפָלַשְׂתִּינִים מְצַפִּים לְשִׁוְויוֹן וּלְקַבָּלַת אֶזְרָחוּת יִשְׂרְאֵלִית, יֵשׁ כָּאן תַּמְרוּר אַזְהָרָה עֲנָק"

נַעֲמָה לִנְסֵקִי
פּוּרְסַם ב: 10.09.2020 13:52 עוּדְכַּן ב
"אֲנִי כַּנִּרְאֶה מַדְחִיק אֶת הַמַּחְשָׁבָה שֶׁאֵין לְכָל הַמַּצָּב תּוֹחֶלֶת אוֹפְּטִימִית". חֶמוֹ
בְּמַהֲלָךְ כַּמָּה יָמִים בַּשָּׁבוּעַ הָרִאשׁוֹן שֶׁל חוֹדֶשׁ אוֹגוּסְט הַטֵּלֵפוֹן הַסֵּלוֹלָרִי שֶׁל אוֹהַד חֶמוֹ צִלְצֵל לְלֹא הֶרֶף. מֵעֶבְרוֹ הַשֵּׁנִי שֶׁל הַקַּו נִשְׁמְעוּ קוֹלוֹת נִרְגָּשִׁים וְצוֹהֲלִים.
"פָּלֶשְׂתִּינִים מֵהַגָּדָה, וּבָהֶם מְשׁוּחְרְרֵי עִסְקַת גִּלְעָד שַׁלִּיט, אֲנָשִׁים שֶׁשָּׁלְחוּ בֶּעָבָר מְחַבְּלִים מִתְאַבְּדִים לְיִשְׂרָאֵל וַאֲסִירִים מְשׁוּחְרָרִים, מִתְקַשְּׁרִים אֵלַי וּמְסַפְּרִים לִי שֶׁהֵם מְטַיְּילִים בְּחֵיפָה וּבְעַכּוֹ, עוֹרְכִים פִּיקְנִיק בַּפַּארְק צְ'אַרְלְס קָלוֹר בְּתֵל אָבִיב, מְשׁוֹטְטִים בְּסִמְטָאוֹת יָפוֹ. מַכְרִיזִים בְּאוֹשֶׁר, 'אֲנַחְנוּ בְּחוֹף הַיָּם שֶׁל תֵּל אָבִיב. 20 שָׁנָה לֹא הָיִינוּ פֹּה'.

"וְלַשִּׂמְחָה שֶׁלָּהֶם אֵין גְּבוּל, תַּרְתֵּי מַשְׁמָע. כִּי לְמֶשֶׁךְ כַּמָּה יָמִים בְּרֵאשִׁית אוֹגוּסְט הַגְּבוּל בֵּין יִשְׂרָאֵל לַגָּדָה נִמְחַק כִּמְעַט לַחֲלוּטִין. רִבְבוֹת פָּלֶשְׂתִּינִים נִיצְּלוּ לְלֹא קוֹשִׁי עֶשְׂרוֹת פְּרָצוֹת שֶׁנּוֹצְרוּ כְּתוֹצָאָה מֵחַבָּלוֹת בְּגָדֵר הַהַפְרָדָה, יָצְאוּ גַּם בִּשְׁנֵי מַעֲבָרִים, שְׁוֵויְכֶּה וּפַרָעוּן בְּאֵזוֹר טוּל כֶּרֶם, שֶׁנּוֹתְרוּ פְּתוּחִים, וְעָלוּ עַל אוֹטוֹבּוּסִים שֶׁהִמְתִּינוּ לָהֶם בְּשֶׁטַח יִשְׂרָאֵל. אֵלֶּה הָיוּ הַסָּעוֹת פְּרָטִיּוֹת, בְּעִיקָּר שֶׁל אֶזְרָחִים עַרְבִים שֶׁנִּיצְּלוּ אֶת הַהִזְדַּמְּנוּת הָעִסְקִית. מִשָּׁם הוּסְּעוּ כּוּלָּם בְּשַׁיָּירוֹת אֲרוּכּוֹת אֶל מוֹקְדִים שׁוֹנִים בַּמְּדִינָה. יִשְׂרָאֵל טוּרְס.
"שַׁעֲרֵי הָאָרֶץ נִפְתְּחוּ לִרְוָוֹחָה בִּפְנֵי מִשְׁפָּחוֹת פָלַשְׂתִּינִיּוֹת שְׁלֵמוֹת, מִקְּשִׁישִׁים וְעַד טַף. חֵלֶק מֵהַהַעֲרָכוֹת בַּצַּד הַיִּשְׂרְאֵלִי נָקְבוּ בְּמִסְפָּרִים שֶׁל 100 אֶלֶף, וַאֲפִילּוּ 200 אֶלֶף בְּנֵי אָדָם, וּבַצַּד הַפָּלֶשְׂתִּינִי אָמְרוּ לִי שֶׁהַתְּחוּשָׁה הָיְתָה כְּאִילּוּ הַגָּדָה הִתְרוֹקְנָה. דֶּה פַקְטוֹ, הַקַּו הַיָּרוֹק וְהַמְּקוּדָּשׁ לְיִשְׂרָאֵל נֶעֱלַם, וְלֹא בְּשֶׁל רַשְׁלָנוּת.
"בְּאוֹפֶן מוּדָע, עַד שֶׁהַפְּרָצוֹת בְּגֶדֶר טוּפְּלוּ, יִשְׂרָאֵל הֶעֱלִימָה עַיִן וְאִפְשְׁרָה - לְמֶשֶׁךְ זְמַן קָצוּב - לְהָמוֹן פָלַשְׂתִּינִי לְהַמְשִׁיךְ לַחְגּוֹג אֶת חַג הַקּוֹרְבָּן בְּחוֹפֵי תֵּל אָבִיב, וְאַגַּב כָּךְ לְשַׁחְרֵר לַחַץ וְקִיטוֹר אַחֲרֵי סֶגֶר מְמוּשָּׁךְ וּמְצוּקוֹת שֶׁהַקּוֹרוּנָה הֶעֱמִיקָה".
עִם אִישׁ פַתַ"ח בְּמַחֲנֵה הַפְּלִיטִים דַּהֶיְישֶׁה. "בַּתַּפְקִיד שֶׁלִּי אִי אֶפְשָׁר לֹא לְהִתְלַכְלֵךְ. אֵלֶּה הָאֲנָשִׁים שֶׁאַתָּה נִסְמָךְ עֲלֵיהֶם, אֵלֶּה הַמְּקוֹרוֹת בַּחֲלוֹף שָׁבוּעַ נִפְגַּשׁ חֶמוֹ (44), הַכְּתָב לְעִנְיְינֵי שְׁטָחִים וְהִתְיַישְּׁבוּת שֶׁל חֲדָשׁוֹת 12, עִם כַּמָּה מִמְּקוֹרוֹתָיו בְּבֵית קָפֶה קָטָן בִּשְׁכוּנַת רְפִידֶיהָ בִּשְׁכֶם. "עֲשָׂרָה גְּבָרִים, חֶלְקָם הָיוּ מְבוּקָּשִׁים כְּבֵדִים שֶׁל יִשְׂרָאֵל, חֶלְקָם יָשְׁבוּ שָׁנִים בַּכֶּלֶא הַיִּשְׂרְאֵלִי, כּוּלָּם נוֹשְׂאֵי נֶשֶׁק וְכָל אֶחָד בְּדַרְכּוֹ מַבְהִיר לִי שֶׁמָּאַס לְדַבֵּר בְּמוּנָּחִים שֶׁל מַאֲבָק לְאוּמִּי, וְשֶׁכָּל דֵּקְלָרַצְיָה לְאוּמָּנִית וְלוֹחֲמָנִית נִתְפֶּסֶת בְּעֵינָיו כְּדָבָר שֶׁפָּג תּוֹקְפוֹ.
"שִׁישָּׁה מִתּוֹךְ עֲשֶׂרֶת הַגְּבָרִים בִּילּוּ בְּיִשְׂרָאֵל בְּאוֹתָם יָמִים שֶׁהַגְּבוּל נִמְחַק, וְהֵם הִתְקַשּׁוּ עֲדַיִין לְהֵירָגַע מֵעוֹצְמַת הָאֵירוּעַ הַמְּרַגֵּשׁ. אֶחָד מֵהֶם סִיפֵּר לִי, בְּעֵינַיִים בּוֹרְקוֹת, אֵיךְ הָיָה הַמְּאוּשָּׁר בְּאָדָם כְּשֶׁרָכַב עַל קוֹרְקִינֵט חַשְׁמַלִּי בִּרְחוֹבוֹת תֵּל אָבִיב. אָדָם מִמַּחֲנֵה פְּלִיטִים בִּשְׁכֶם, גְּדַל גּוּף וְחָמוּשׁ, בֵּיתוֹ עָמוּס בַּנְּשָׁקִים וַעֲבָרוֹ רָצוּף עִימּוּתִים, אוֹמֵר לִי בְּאוֹפֶן נֶחֱרָץ, 'לֹא רוֹצֶה עוֹד מַאֲבָקִים, זֶה לֹא מְעַנְיֵין אוֹתִי. אֲנִי רוֹצֶה בִּפְתִיחַת הַגְּבוּל עִם יִשְׂרָאֵל. אֲנִי רוֹצֶה לִחְיוֹת כְּמוֹתְכֶם וְאִיתְּכֶם, לַעֲבוֹד אֶצְלְכֶם, לֵיהָנוֹת מִכָּל מָה שֶׁיֵּשׁ לְיִשְׂרָאֵל לְהַצִּיעַ לִי'".
 

הַמִּפְגָּשׁ עִם קְבוּצַת הַגְּבָרִים נִמְשַׁךְ עַד שְׁתַּיִים אַחֲרֵי חֲצוֹת. חֶמוֹ הָיָה מְרוּתָּק לְדִבְרֵיהֶם, שֶׁהָיוּ עֲבוּרוֹ "דְּרָמָטִיִּים בְּעוֹצְמָתָם", בְּעִיקָּר כִּי הֵם הָיוּ הַמְחָשָׁה נוֹסֶפֶת וְעַדְכָּנִית לַתֵּזָה שֶׁעוֹמֶדֶת בְּמֶרְכַּז סֵפֶר בִּיכּוּרָיו, "פְּנֵי הַשֶּׁטַח. הַפָלַסְטִינִים: מַבָּט מִבִּפְנִים", שֶׁיָּצָא לְאוֹר בְּיָמִים אֵלֶּה (הוֹצָאַת כֶּתֶר).
בְּסִיכּוּם בֵּינַיִים שֶׁל 17 שָׁנִים, כְּכַתָּב שֶׁחַי אֶת הַשֶּׁטַח עַל כָּל עוֹמָקָיו, פִּינּוֹתָיו הַנִּסְתָּרוֹת, וְעִם מִגְוַון מְקוֹרוֹת עָשִׁיר, חֶמוֹ מְשַׂרְטֵט תַּהֲלִיךְ שֶׁצּוֹבֵר, לִדְבָרָיו, תְּאוּצָה בַּשָּׁנִים הָאַחֲרוֹנוֹת בְּקֶרֶב חֲלָקִים בַּצִּיבּוּר הַפָּלֶשְׂתִּינִי, בְּעִיקָּר בַּגָּדָה אַךְ בְּמִידָּה מְסוּיֶּמֶת גַּם בְּעַזָּה. תַּהֲלִיךְ שֶׁמּוֹתִיר מֵאָחוֹר אֶת רַעֲיוֹן "שְׁתֵּי הַמְּדִינוֹת" הַוָותִיק לְטוֹבַת "רַעֲיוֹן הַשִּׁיבָה".
לֹא מְדוּבָּר בִּזְכוּת הַשִּׁיבָה בְּמוּנְּחֵי 1948, כִּי אִם שִׁיבָה לִמְצִיאוּת הַחַיִּים שֶׁקָּדְמָה לִפְרוֹץ הָאִינְתִיפַאדַה הָרִאשׁוֹנָה בְּשִׁלְהֵי 1987 וְתַהֲלִיךְ אוֹסְלוֹ שֶׁל רֵאשִׁית שְׁנוֹת הַ־90. חַיִּים בְּלִי הַפְרָדָה בְּאֶמְצָעוּת גָּדֵר, צָבָא אוֹ עַל פִּי חוֹק, וְ"שִׁיבָה לְחֵיקָהּ שֶׁל יִשְׂרָאֵל עַד כְּדֵי הִתְמַזְּגוּת לְתוֹכָהּ, בְּעִיקָּר כַּלְכָּלִית", כּוֹתֵב חֶמוֹ
לֹא מְדוּבָּר בִּמְגַמָּה גּוֹרֶפֶת, בְּוַודַּאי לֹא כְּזוֹ שֶׁמּוּצְהֶרֶת בְּרֹאשׁ חוּצוֹת. אֲבָל זוֹ תּוֹבָנָה שְׁקֵטָה וּמִתְגַּבֶּשֶׁת, שֶׁאֲחִיזָתָהּ גּוֹבֶרֶת וּמִתְרַחֶבֶת בְּהַדְרָגָה. לִפְנֵי עָשׂוֹר, מְצַיֵּין חֶמוֹ, 70 אֲחוּזִים מֵהַפָלַשְׂתִּינִים בַּגָּדָה תָּמְכוּ בַּחֲזוֹן שְׁתֵּי הַמְּדִינוֹת, וְאִילּוּ הַיּוֹם שִׁיעוּר הַתְּמִיכָה צָנַח לְ־40 אֲחוּזִים. בְּקֶרֶב דּוֹר הֶעָתִיד, לִדְבָרָיו, הַמְּגַמָּה חֲזָקָה אַף יוֹתֵר.
35 אֲחוּזִים בִּלְבַד מֵהַצְּעִירִים הַפָלַשְׂתִּינִים בַּגָּדָה מְצַדְּדִים בְּפִתְרוֹן שְׁתֵּי הַמְּדִינוֹת, לְעוּמַּת 40 אֲחוּזִים מֵהַצְּעִירִים שֶׁתּוֹמְכִים בַּמְּדִינָה הָאַחַת. "וְשִׁיעוּרָם, כָּךְ נִרְאֶה, רַק יֵלֵךְ וְיִתְעַצֵּם", אוֹמֵר חֶמוֹ, שֶׁנְּתוּנָיו מִסְתַּמְּכִים עַל מְכוֹן הַמֶּחְקָר שֶׁל ד"ר חָ'לִיל שְׁקָאקִי בְּרַמַאלְלַה.
"בּוֹאִי נִיסַּע יַחַד לִשְׁכֶם", הוּא מוֹסִיף וְעוֹצֵם אֶת עֵינָיו, "אֲנַחְנוּ מַגִּיעִים לְחַוַוארַה, חוֹצִים אֶת הַכְּפָר, חוֹלְפִים עַל פְּנֵי שְׁלָטִים רַבִּים בְּעִבְרִית וְגַם מַבְחִינִים בְּמִסְפָּר לֹא מְבוּטָּל שֶׁל יִשְׂרְאֵלִים שֶׁעוֹרְכִים קְנִיּוֹת בַּחֲנוּיוֹת וּבְדוּכָנִים. עַכְשָׁיו אֲנַחְנוּ עוֹבְרִים אֶת מַחְסוֹם חַוַוארַה, פַּעַם הַסֵּמֶל שֶׁל כִּיתּוּר שְׁכֶם בָּאִינְתִיפַאדַה הַשְּׁנִיָּיה, שֶׁהָיָה מוֹקֵד לְעִימּוּתִים אַלִּימִים, שִׁימֵּשׁ לְסִיכּוּל פִּיגּוּעִים וּכְבָר עָשׂוֹר לְפָחוֹת שֶׁאֵינֶנּוּ כָּזֶה.
"מֵהַמַּחְסוֹם אֲנַחְנוּ מַמְשִׁיכִים לְלֵב הַקַּסְבָּה שֶׁל שְׁכֶם. בְּמִי נִפְגּוֹשׁ שָׁם?" הוּא פּוֹקֵחַ עֵינַיִים, "בַּאֲנָשִׁים שֶׁרוּבָּם הַמַּכְרִיעַ, בִּנְקוּדַּת הַזְּמַן הַנּוֹכְחִית, מִתְנַגְּדִים לַטֵּרוֹר, שׁוֹלְלִים אַלִּימוּת, שְׂבֵעִים מֵהַבְטָחוֹת, עֲיֵיפִים מִמַּאֲבָק וְרַק רוֹצִים לִחְיוֹת. זֶה מָה שֶׁתִּפְגְּשִׁי, בְּמִידָּה כָּזוֹ אוֹ אַחֶרֶת,  לֹא רַק בִּשְׁכֶם, אֶלָּא גַּם בְּגֶ'נִין, בְּחֶבְרוֹן, בְּבֵית לֶחֶם וּבְכָל נְקוּדָּה כִּמְעַט בַּגָּדָה. רוֹב גָּדוֹל מֵהַפָלַשְׂתִּינִים בַּגָּדָה בְּשׁוּם אוֹפֶן לֹא מְדַבְּרִים בְּמוּנָּחִים לְאוּמָּנִיִּים מִילִיטַנְטִיִּים נוֹטְפֵי שִׂנְאָה וָדָם, וַאֲפִילּוּ בְּעַזָּה מִתְגַּבֵּשׁ בְּשֶׁקֶט שִׂיחַ דֵּי דּוֹמֶה
אֵיךְ אַתָּה מַסְבִּיר אֶת הַגּוֹרְמִים לְכָל זֶה?
"אַחֲרֵי יוֹתֵר מֵחֲצִי יוֹבֵל, הָאַכְזָבָה מֵהָרָשׁוּת הַפָלַשְׂתִּינִית עֲמוּקָּה, עֲצוּמָה, נוֹכַחַת, מְהַדְהֶדֶת. הִיא לֹא מוּחְצֶנֶת וְלֹא תֶּחֱזִי בָּהּ בַּתִּקְשׁוֹרֶת, כִּי מִי שֶׁחָפֵץ חַיִּים לֹא יִתְבַּטֵּא כָּךְ בְּפוּמְבִּי, אַךְ בְּסוֹפוֹ שֶׁל דָּבָר, פֹּה מַתְחִיל הַסִּיפּוּר.
"הָרָשׁוּת הַפָלַשְׂתִּינִית לֹא מַצְדִּיקָה אֶת קִיּוּמָהּ. הִיא נוֹעֲדָה לְקַדֵּם אֶת הֲקָמַת הַמְּדִינָה הַפָלַשְׂתִּינִית וְנִכְשְׁלָה בְּכָךְ כִּישָּׁלוֹן נֶחֱרָץ, וּבַחֲוָויָה שֶׁל הַצִּיבּוּר הִיא מוּשְׁחֶתֶת עַד לְשׁוֹרֶשׁ, בִּרְיוֹנִית, אַלִּימָה וּמִתְנַכֶּרֶת לִזְכוּיוֹת אָדָם בְּסִיסִיּוֹת. הַטֵּלֵפוֹנִים הַחֲכָמִים וְהָרְשָׁתוֹת הַחֶבְרָתִיּוֹת חוֹשְׂפִים עוֹלָמוֹת אֲחֵרִים, טוֹבִים, שְׁפוּיִים, חוֹפְשִׁיִּים, וּבְפִסְגָּתָם נִמְצֵאת יִשְׂרָאֵל, זוֹ שֶׁמֵּעֵבֶר לַגָּדֵר.
"מוּחַמַּד מִשְּׁכֶם, אַחְמַד מִגֶּ'נִין וְסָאמֶר מִקַּלְקִילְיָה רוֹצִים לִחְיוֹת כְּמוֹ אוֹהַד מִתֵּל אָבִיב. הֵם רוֹצִים חוֹפֶשׁ תְּנוּעָה, בִּיטָּחוֹן פִיזִי וּבִיטָּחוֹן תַּעֲסוּקָתִי. הֵם רוֹצִים עָתִיד לְעַצְמָם וְלַיְּלָדִים שֶׁלָּהֶם. אֵין בָּהֶם קַנָּאוּת דָּתִית, הַתּוֹדָעָה הַלְּאוּמִּית הוֹלֶכֶת וְנִדְחֶקֶת אֶל הַשּׁוּלַיִים, וְהָרָצוֹן בְּחַיִּים נוֹרְמָלִיִּים הוּא זֶה שֶׁתּוֹפֵס אֶת מֶרְכַּז הַבָּמָה. הֵם מְיַיחֲלִים לְהָנִיעַ אֶת הָרֶכֶב בְּרַמַאלְלַה, וּבְתוֹךְ חֲצִי שָׁעָה שֶׁל נְסִיעָה נְעִימָה לְהַתְחִיל יוֹם עֲבוֹדָה בְּרָמַת גַּן, אוֹ יוֹם שֶׁל כֵּיף בְּחוֹף הַיָּם בְּתֵל אָבִיב, כַּנִּרְאֶה הַחֲלוֹם הַנִּשְׂגָּב מִכֹּל.
"מֵאוֹת, וְאוּלַי אַלְפֵי פְּעָמִים, שָׁמַעְתִּי אֶת הַהַשְׁוָואָה שֶׁל יִשְׂרָאֵל לְגַן עֵדֶן. כִּי יָפֶה וּנְעִים פֶּה, כִּי הָרְחוֹבוֹת נְקִיִּים וּמְסוּדָּרִים, כִּי זוֹ מְדִינַת חוֹק שֶׁנִּלְחֶמֶת בִּשְׁחִיתוּת. כִּי יִשְׂרָאֵל הִיא מַעֲצָמָה כַּלְכָּלִית. הַקּוֹל שֶׁהוֹלֵךְ וּמִתְעַצֵּם הוּא שֶׁל הַפָלֶשְׂתִּינִי שֶׁרוֹצֶה לִחְיוֹת בִּמְדִינָה אַחַת".
וְהוּא נִשְׁמַע יוֹתֵר בְּקֶרֶב הַדּוֹר הַצָּעִיר, שֶׁנּוֹלַד אֶל תּוֹךְ הַמַּאֲבָק וּסְבָבֵי הָאַלִּימוּת, שֶׁחוּנַּךְ לַהֲסָתָה וְאָמוּר לְתַעֵב אֶת הַכּוֹבֵשׁ הַיִּשְׂרְאֵלִי
"יֵשׁ פֹּה בֶּאֱמֶת דִּיסוֹנַנְס, וְהַמַּצָּב רָחוֹק מִלִּהְיוֹת מוֹנוֹלִיתִי. מוּבָן שֶׁיֵּשׁ רַבִּים שֶׁמְּתַעֲבִים אֶת יִשְׂרָאֵל, לֹא דּוֹבְרִים עִבְרִית וְהַבִּיטּוּיִים הַיְּחִידִים לְיִשְׂרְאֵלִיּוּת עֲבוּרָם הֵם צַהַ"ל, הַשַּׁבָּ"כּ וְגַגּוֹת רְעָפִים שֶׁל בָּתֵּי מִתְנַחֲלִים. גַּם מִי שֶׁרוֹצִים בִּמְדִינָה אַחַת לֹא מוּנָעִים מֵאַהֲבָה לְיִשְׂרָאֵל. הֵם יֹאמְרוּ לִי בְּשִׂיחוֹת כֵּנוֹת, 'בָּרוּר לָנוּ שֶׁמִּבְּחִינַת הַיִּשְׂרְאֵלִים אֲנַחְנוּ עַרְבִים מַסְרִיחִים, וְלַמְרוֹת זֹאת אֲנַחְנוּ נָבוֹא אֲלֵיכֶם, כִּי אֲנַחְנוּ זְקוּקִים לַכֶּסֶף שֶׁלָּכֶם וְרוֹצִים לִחְיוֹת כְּמוֹתְכֶם'.

"לִפְעָמִים אֲנִי מוּפְתָּע לְגַלּוֹת עַד כַּמָּה הֵם לֹא מַצְלִיחִים לְהָבִין אֶת שׁוֹרֶשׁ הַמּוֹטִיבַצְיוֹת שֶׁלָּנוּ לְשַׁמֵּר מִכָּל מִשְׁמַר מְדִינָה יְהוּדִית וַחֲזָקָה. קִיּוּמָן שֶׁל חֲרָדוֹת קִיּוּמִיּוֹת וְקַמָּאִיּוֹת, אוֹ תְּחוּשׁוֹת נִרְדָּפוֹת וְחוֹסֶר בִּיטָּחוֹן, נִרְאוֹת לְרַבִּים מֵהֶם מוּפְרָכוֹת. הֵם רוֹאִים בָּנוּ כּוֹחַ אַדִּיר וְחָזָק בְּאוֹפֶן יוֹצֵא דּוֹפֶן, שֶׁכִּמְעַט מְנַהֵל אֶת הָעוֹלָם".
הָעֶמְדָּה הַתּוֹעַלְתָּנִית הַזֹּאת, שֶׁמְּבוּסֶּסֶת בְּעִיקָּר עַל מְנִיעִים כַּלְכָּלִיִּים וְעַל יֵיאוּשׁ, לֹא תִּקְרוֹס מוּל מוֹטִיבִים לְאוּמִּיִּים וּבְעִיקָּר דָּתִיִּים, שֶׁמַּכְתִּיבִים אֶת הַטּוֹן?
"הַלְּאוּמִּיּוּת וְהַדָּת לֹא נֶעֶלְמוּ, וְהַגַּרְעִין הַדָּתִי לֹא יַכִּיר בְּיִשְׂרָאֵל וְלֹא יְקַבֵּל אוֹתָהּ קַבָּלָה אֲמִיתִּית לְעוֹלָם. בָּרֹאשׁ וּבָרִאשׁוֹנָה חָמָאס, שֶׁהָפַךְ אָמְנָם לִהְיוֹת יוֹתֵר פְּרַגְמָטִי וּמְחוּשָּׁב, אֲבָל זֶה רַק בָּרוֹבֶד הַטַּקְטִי. כְּשֶׁחָמָאס מְדַבֵּר, לְמָשָׁל, בְּמוּנָּחִים שֶׁל נְסִיגָה לְקַוֵּוי 1967, הוּא מִתְיַיחֵס לִנְקוּדַּת הַפְּתִיחָה, לֹא לִנְקוּדַּת הַסִּיּוּם. הַצִּיוּוּי שֶׁל חָמָאס דָּתִי קוּרְאָנִי, לְלֹא פְּשָׁרוֹת, וְכוֹלֵל הִתְנַגְּדוּת לַקִּיּוּם הַיִּשְׂרְאֵלִי.

"בְּעַזָּה 40 אֲחוּזִים הֵם תּוֹמְכֵי חָמָאס. אֲבָל מִנֶּגֶד, יוֹתֵר מִמִּילְיוֹן עַזָּתִים לֹא תּוֹמְכִים בְּחַמַאס, סוֹבְלִים מִשִּׁלְטוֹן חָמָאס, וַאֲפִילּוּ שׂוֹנְאִים אוֹתוֹ. מִשָּׁם עָלוּ קוֹלוֹת שֶׁחָשְׂפוּ בְּפָנַיי תּוֹפָעָה שֶׁהִיא לֹא פָּחוֹת מִמּוּפְלָאָהּ. צְעִירִים שֶׁמְּבַקְּשִׁים לִבְנוֹת גֶּשֶׁר אֶל יִשְׂרָאֵל וְרוֹצִים בְּהַסְדָּרַת הַיְּחָסִים. חֶלְקָם הַגָּדוֹל נִמְצָא בִּרְגָעִים אֵלֶּה בְּמַרְתְּפֵי הַכֶּלֶא שֶׁל חָמָאס, וַאֲחֵרִים נִמְלְטוּ בְּדֶרֶךְ לֹא דֶּרֶךְ מֵהָרְצוּעָה.
"בְּתוֹךְ כָּל הַכָּאוֹס נוֹבֵט זֶרַע קָטָן וְרַעֲנָן, לִיבֵּרָלִי, פָּתוּחַ וְלֹא נָגוּעַ בְּשִׂנְאָה, שֶׁמִּשְׁתּוֹקֵק לְחַיִּים אֲחֵרִים וּמְצַטֵּט אֶת דּוֹר הַהוֹרִים בְּנֵי הַ־50 וְהַ־60, שֶׁנִּזְכָּרִים בְּחִיּוּךְ בַּשָּׁנִים שֶׁבָּהֶן עָבְדוּ בְּיִשְׂרָאֵל. אֵין לָדַעַת מָה יִקְרֶה אִיתָּם, אֲבָל הֵם שָׁם. הַקּוֹל הַזֶּה נוֹכֵחַ.
"אֶחָד הַגִּילּוּיִים הַמְּעַנְיְינִים, מִבְּחִינָתִי, הוּא הַהֶבְדֵּל בֵּין חָמָאס בְּעַזָּה לְחָמָאס בַּגָּדָה. הָאַחֲרוֹן הוּא פָּחוֹת חָשׁוּב וּמַשְׁפִּיעַ, וְלָכֵן פָּחוֹת נִתְקָלִים בּוֹ. הוּא מוּכֶּה וְנִרְדָּף עַל יְדֵי פַתַ"ח. בְּקֶרֶב הַנְהָגַת חָמָאס בַּגָּדָה יֵשׁ מִי שֶׁמְּבַטְּאִים נְכוֹנוֹת לְהַכִּיר בְּיִשְׂרָאֵל בִּגְבוּלוֹת 67' לַטְּוָוח הָאָרוֹךְ, וְזֶה מְרַתֵּק וְלֹא מוּבָן מֵאֵלָיו. 'מַנְהִיגֵי חָמָאס בַּגָּדָה רוֹאִים בְּיִשְׂרְאֵלִים בְּנֵי אָדָם', אָמַר לִי מָקוֹר מֵהָאִרְגּוּן כִּבְשׂוֹרָה מְטַלְטֶלֶת. זֶה גַּם מַבְהִיר עַד כַּמָּה מִבְּחִינַת חָמָאס בְּעַזָּה שְׁלִילַת יִשְׂרָאֵל הִיא מוּחְלֶטֶת".
מָה הַחֵלֶק שֶׁל יִשְׂרָאֵל בַּתַּהֲלִיךְ שֶׁאַתָּה מְתָאֵר?
"הוּא גַּם תּוֹצָאָה שֶׁל הַמְּדִינִיּוּת הַיִּשְׂרְאֵלִית, לְגַמְרֵי. יִשְׂרָאֵל הֶעֱמִיקָה אֶת הַפִּיצּוּל בֵּין עַזָּה, הַגָּדָה וּמִזְרָח יְרוּשָׁלַיִם, בְּעִיקָּר בַּהֲטָלַת סְגָרִים אוֹ פִּיקּוּחַ נוּקְשֶׁה שֶׁמְּאַפְשְׁרִים מְעַט מְאוֹד תְּנוּעָה, אִם בִּכְלָל. הַפִּיצּוּל הַפִיזִי הַזֶּה, בְּשִׁילּוּב עִם הַשֶּׁסַע הָאִידֵיאוֹלוֹגִי וְהַתִּיעוּב בֵּין חָמָאס לְפַתַ"ח, הֵבִיאוּ לְהִתְרוֹפְפוּת הָרַעְיוֹן הַלְּאוּמִּי הַפָּלֶשְׂתִּינִי.
"תְּחוּשַׁת הָ'אֵין פַּרְטְנֵר' שֶׁמּוּרְגֶּשֶׁת בְּיִשְׂרָאֵל חֲזָקָה מְאוֹד גַּם בַּשְּׁטָחִים. יֵשׁ הַכָּרָה בְּרוּרָה בְּהֵיעָדֵר כָּל הֶישֵּׂג מַהוּתִי בַּצַּד הַפָּלֶשְׂתִּינִי, בְּכִישְׁלוֹן הָאִינְתִיפַאדַה וְכָל מַאֲבָק, אַלִּים אוֹ לֹא. קָשֶׁה שֶׁלֹּא לְהַבְחִין בַּפָּסִיבִיּוּת שֶׁפּוֹשֶׁטֶת בְּקֶרֶב הַפָלַשְׂתִּינִים. פַּעֲרֵי הַכּוֹחוֹת מוּל יִשְׂרָאֵל כָּל כָּךְ גְּדוֹלִים, שֶׁקָּשֶׁה לָהֶם לְהַאֲמִין בְּקִיּוּמָם שֶׁל פְּעוּלָּה אוֹ אָדָם שֶׁיְּקַדְּמוּ אוֹתָם אֲפִילּוּ בִּמְעַט לִקְרַאת מְדִינָה עַצְמָאִית.
"גַּם הַמִּזְרָח הַתִּיכוֹן שִׁינָּה אֶת פָּנָיו. הָעוֹלָם הָעַרְבִי אִיבֵּד אֶת הָעִנְיָין בַּסּוּגְיָה הַפָלַשְׂתִּינִית. הוּא טוֹבֵעַ בְּמִלְחֲמוֹת אֶזְרָחִים, לָפוּת בָּעִימּוּת בֵּין הָרוֹב הַסּוּנִי לַצִּיר הַשִּׁיעִי, וְעַכְשָׁיו נוֹסְפָה לְכָל הַקּוֹרוֹנָה".
וְהֶסְכֵּמֵי הַנּוֹרְמָלִיזַצְיָה בֵּין יִשְׂרָאֵל לְאִיחוּד הָאֵמִירוּיוֹת.
"הֶסְכֵּמֵי הַנּוֹרְמָלִיזַצְיָה נִיפְּצוּ לִרְסִיסִים קוֹנְסֶפְּצִיָּה שֶׁהַפָלַשְׂתִּינִים הֶחֱזִיקוּ בָּהּ בְּמֶשֶׁךְ שָׁנִים. הַבִּיטָּחוֹן שֶׁלָּהֶם בְּכָךְ שֶׁאֵין סִיכּוּי לְהִתְקָרְבוּת כָּלְשֶׁהִי בֵּין יִשְׂרָאֵל לִמְדִינָה עַרְבִית, כָּל עוֹד הָעִימּוּת הַיִּשְׂרְאֵלִי־פָלַשְׂתִּינִי נוֹתַר עַל כַּנּוֹ, הִתְפּוֹגֵג בְּרֶגַע. הִתְגַּלָּה כְּאַשְׁלָיָה.
מִצַּד שֵׁנִי, כְּשֶׁלֹּא מִזְּמַן אָמַרְתִּי לַמָּקוֹר שֶׁלִּי בְּמַחֲנֵה דֶּהֶיְישֶׁה שֶׁהָעוֹלָם הַסּוּנִי מַתְחִיל לְהוֹשִׁיט יָד לְכִיוּוּן יִשְׂרָאֵל, וְרַק הוּא מְעַנְיֵין אוֹתָהּ וְלֹא הַפָלַשְׂתִּינִים, הוּא פָּרַץ בִּצְחוֹק מָרִיר. 'הַנַּעַר שֶׁיָּצָא מִדֶּהֶיְישֶׁה עִם חֲגוֹרַת נֶפֶץ הוּא זֶה שֶׁצָּרִיךְ לְעַנְיֵין אֶת יִשְׂרָאֵל', אָמַר, 'לֹא עוֹמָאן, סָעוּדְיָה וּבַחְרֶיְין. הַנַּעַר הַזֶּה, אוֹ הַחֲבֵרִים שֶׁלּוֹ, הֵם שֶׁיִּקְבְּעוּ אֵיךְ יֵירָאוּ הַחַיִּים שֶׁלָּכֶם. לֹא הָאֵמִירוּיוֹת'.
"זֶה גַּם קוֹל שֶׁנִּשְׁמַע, וְיֵשׁ בּוֹ מִידָּה רַבָּה שֶׁל צֶדֶק, מֵהַבְּחִינָה הַזֹּאת שֶׁהֵיעָדֵר הִתְמוֹדְדוּת עִם הַסּוּגְיָה הַפָלַשְׂתִּינִית לֹא יַעֲלִים אוֹתָהּ, אֶלָּא בְּדִיּוּק לְהֶפֶךְ".
כְּלוֹמַר?
"אִם שׁוּם דָּבָר לֹא יִשְׁתַּנֶּה לְאוֹרֶךְ זְמַן - שֶׁאֲנִי לֹא יוֹדֵעַ לִתְחוֹם, אֲבָל הוּא לֹא רַב - הַקְּרִיסָה שֶׁל הַפָלַשְׂתִּינִים לְתוֹכְנוֹ וְהַהִתְמַזְּגוּת לִכְדֵי יֵשׁוּת אַחַת יִהְיוּ בִּלְתִּי נִמְנָעוֹת, לְטַעְמִי. כָּל מִי שֶׁמְּדִינַת יִשְׂרָאֵל יְהוּדִית וְדֵמוֹקְרָטִית יְקָרָה לוֹ, צָרִיךְ לְהָבִין אֶת זֶה. מְדוּבָּר בְּתַמְרוּר אַזְהָרָה עֲנָק, אָדוֹם וּמְהַבְהֵב".
כָּל זֶה נִמְצָא בַּהֲלִימָה עִם תּוֹכְנִיּוֹת הַסִּיפּוּחַ וְהֶחָלַת הָרִיבּוֹנוּת שֶׁל יִשְׂרָאֵל.
"בְּמוּבָן מְסוּיָּם הַיָּמִין נִיצֵּחַ כְּשֶׁשִּׂיחַ הַסִּיפּוּחַ גָּבַר עַל שִׂיחַ לְקִידּוּם שְׁתֵּי מְדִינוֹת, וְהַמְּגַמּוֹת מִשְּׁנֵי הַצְּדָדִים מִשְׁתַּלְּבוֹת יַחַד. אֲבָל - וְזֶה אֲבָל חָשׁוּב בְּיוֹתֵר - בְּנִיגּוּד לִשְׁנוֹת הַ־80, הַצִּיפִּיָּיה הַבְּרוּרָה שֶׁל הַפָלַשְׂתִּינִים הִיא לְשִׁוְויוֹן זְכוּיוֹת וּלְאֶזְרָחוּת מְשׁוּתֶּפֶת בַּמְּדִינָה הָאַחַת.
"יָדִיד שֶׁלִּי מֵחֶבְרוֹן אָמַר לִי לֹא מִזְּמַן שֶׁבְּכָל פַּעַם שֶׁפּוֹלִיטִיקַאי יִשְׂרְאֵלִי מֵהַיָּמִין מְדַבֵּר עַל סִיפּוּחַ הַשְּׁטָחִים, בְּחֶבְרוֹן יוֹצְאִים בַּמָּחוֹל. 'אֲנַחְנוּ מִתְפַּלְּלִים שֶׁיִּשְׂרָאֵל תְּסַפֵּחַ אוֹתָנוּ וְנַחֲזוֹר לִהְיוֹת מְדִינָה אַחַת, כְּמוֹ שֶׁהָיִינוּ פַּעַם. חוֹפְשִׁיִּים', הוּא אָמַר לִי. אֲבָל זֶה הָאִינְטֵרֵס שֶׁלּוֹ
