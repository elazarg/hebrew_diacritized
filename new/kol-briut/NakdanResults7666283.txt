מָזוֹן וּתְזוּנָה

פִּירָמִידַת הַמָּזוֹן - אֲגַף הַתְּזוּנָה מַמְלִיץ עַל שִׁימּוּשׁ בְּפִירָמִידַת הַמָּזוֹן, אֲשֶׁר מַצִּיגָה הֶרְגֵּלֵי תְּזוּנָה נְבוֹנָה וּמַסְבִּירָה בְּאוֹפֶן פָּשׁוּט וְתַמְצִיתִי מָה עָלֵינוּ לֶאֱכוֹל בְּהִתְיַיחֲסוּת לְסוּגֵי הַמָּזוֹן הַשּׁוֹנִים.  בֵּין יֶתֶר הַהַהַמְלָצוֹת: אֲכִילָה מְגוּוֶּנֶת, הַעֲדָפַת מוּצָרִים דַּלֵּי שׁוּמָּן וְדַלֵּי סוּכָּר וּמֶלַח, הַעֲדָפָה שֶׁל מוּצָרִים הַמְּכִילִים סִיבִים, לְהַרְבּוֹת בִּשְׁתִיַּית מַיִם לְאוֹרֶךְ כָּל הַיּוֹם וְעוֹד.

צְרִיכָה נְאוֹתָה שֶׁל שׁוּמָּנִים - מִבֵּין מְזוֹנוֹת הַמְּכִילִים שׁוּמָּנִים, עֲדִיפָה צְרִיכָה שֶׁל הַמְּזוֹנוֹת שֶׁמְּכִילִים שׁוּמָּנִים רַב וְחַד בִּלְתִּי-רָוִוים הַנִּמְצָאִים בְּשַׁמְנֵי קָנוֹלָה, זַיִת, סוֹיָה, תִּירָס, חַמָּנִיּוֹת וּפִשְׁתָּן וְכֵן אָבוֹקָדוֹ, גַּרְעִינִים (חַמָּנִיּוֹת, שׂוּמְשׂוּם וּדְלַעַת), שְׁקֵדִים, טְחִינָה וֶאֱגוֹזִים חַמָּנִיּוֹת. עָדִיף צְרִיכָה גַּם שֶׁל דָּגִים, בְּעִיקָּר שְׁמֵנִים, כְּמוֹ סַרְדִּינִים, פוֹרֵל, סַלְמוֹן, הֵרִינְגּ, מָקָרֶל וּבוּרִי הַמְּכִילִים חוּמְצוֹת שׁוּמָּן בִּלְתִּי רְווּיוֹת מִסּוּג אוֹמֵגָה 3 וִיכוֹלִים לְהַוּוֹת תַּחֲלִיף רָאוּי לְמָנָה בְּשָׂרִית.

הַפְחָתָה שֶׁל צְרִיכַת הַמֶּלַח בַּמָּזוֹן - קַיָּים קֶשֶׁר בֵּין צְרִיכָה עוֹדֶפֶת שֶׁל נַתְרָן (מֶלַח) לְמַחֲלוֹת - צְרִיכָה גְּבוֹהָה שֶׁל נַתְרָן גּוֹרֶמֶת לְיֶתֶר לַחַץ דָּם, מַחֲלָה בִּפְנֵי עַצְמָהּ וְכָזוֹ שֶׁיֵּשׁ לָהּ הַשְׁלָכוֹת חֲמוּרוֹת עַל מַעֲרָכוֹת אֲחֵרוֹת בַּגּוּף. הַתָּכְנִית הַלְּאוּמִּית לְהַפְחָתַת צְרִיכַת הַמֶּלַח בָּאוּכְלוּסִיָּיה בְּיִשְׂרָאֵל כּוֹלֶלֶת מִגְוַון פְּעִילוּיוֹת בְּמַטָּרָה לְהַגִּיעַ לִצְרִיכָה מְמוּצַּעַת שֶׁל כְּ-6 גֶּרֶם מֶלַח לִימָמָה בָּאוּכְלוּסִיָּיה, וּבִכְלַל זֶה הַמְלָצוֹת כֵּיצַד לְצַמְצֵם אֶת צְרִיכַת הַנַּתְרָן/הַמֶּלַח.

סִימּוּן תְּזוּנָתִי - סִימּוּן הַמּוּצָר בְּאֶמְצָעוּת תָּוִוית הַמָּזוֹן הוּא בִּבְחִינַת "תְּעוּדַת הַזֶּהוּת" שֶׁל הַמּוּצָר. תָּוִוית הַמָּזוֹן הַמּוּצְמֶדֶת לְמוּצְרֵי הַמָּזוֹן הַמְּשַׁוְּוקִים, נוֹעֲדָה לְסַפֵּק מֵידָע כְּלָלִי עַל הַמּוּצָר, לְרַבּוֹת שָׁם הַמָּזוֹן, תְּכוּלָתוֹ, מַרְכִּיבָיו, שֵׁם הַיַּצְרָן שֶׁיִּיצֵּר אוֹתוֹ, אֶרֶץ הַיִּיצּוּר (לְמוּצָר מְיוּבָּא) עֵרֶךְ תְּזוּנָתִי שֶׁל הַמּוּצָר, וְעַד מָתַי טוֹב לְהִשְׁתַּמֵּשׁ בּוֹ לַאֲכִילָה. כְּמוֹ כֵן, מְסוּמָּנִים עַל הַתָּוִוית שָׁם הַיְּבוּאָן - עֲבוּר מוּצָר מְיוּבָּא, הוֹרָאוֹת אִחְסוּן וְהוֹבָלָה וְהוֹרָאוֹת שִׁימּוּשׁ (לְפִי הַצּוֹרֶךְ).

סִימּוּן קֶמַח מָלֵא - לַלֶּחֶם הַמָּלֵא סְגוּלּוֹת בְּרִיאוּתִיּוֹת מַשְׁמָעוּתִיּוֹת עַל-פְּנֵי סוּגֵי הַמַּאֲפֶה הָאֲפוּיִים מִקֶּמַח לְבֵן מְנוּפֶּה. הַצֶּפִי שִׁינּוּי דְּפוּסֵי הַצְּרִיכָה שֶׁל הַלֶּחֶם הַמָּלֵא צְפוּיִים לְהַשְׁפִּיעַ עַל בְּרִיאוּת הַצִּיבּוּר בְּאוֹרַח מַשְׁמָעוּתִי. בְּעִדְכּוּן הַנּוֹכְחִי שֶׁל תֶּקֶן יִשְׂרָאֵל 1421 לְלֶחֶם, לְבַקָּשַׁת מִשְׂרַד הַבְּרִיאוּת, יְעוּדְכַּן הַסִּימּוּן לְ"לֶחֶם מִקֶּמַח מָלֵא" וְיוֹפִיעַ כַּאֲשֶׁר אֲחוּז הַקֶּמַח הַמָּלֵא, מִמִּינֵי הַקְּמָחִים בַּלֶּחֶם, אֵינוֹ פָּחוֹת מ- 

שֵׁירוּת הַמָּזוֹן הָאַרְצִי  - אַחְרַאי עַל פִּיקּוּחַ עַל הַמָּזוֹן הַמְּיוּצָּר בְּיִשְׂרָאֵל וְהַמְּיוּבָּא לְיִשְׂרָאֵל. הַשֵּׁירוּת פּוֹעֵל לִשְׁמִירָה עַל בְּטִיחוּת הַמָּזוֹן, לְקִיּוּם אֵיכוּת נְאוֹתָה שֶׁלּוֹ, לְצִמְצוּם  הַסִּיכּוּן לְהַרְעָלוֹת וּלְתַחֲלוּאָה הָעֲלוּלָה לְהִיגָּרֵם עַל יְדֵי מָזוֹן וְלִקְבִיעַת מְדִינִיּוּת מָזוֹן. כְּמוֹ כֵן פּוֹעֵל הַשֵּׁירוּת לְרַכֵּז יֶדַע וּמֵידָע, לְהַעֲמִידוֹ לִרְשׁוּת הַצִּיבּוּר וְאַנְשֵׁי הַמִּקְצוֹעַ וּלְפַרְסְמוֹ בְּצוּרָה שׁוֹטֶפֶת.

אֲגַף הַתְּזוּנָה  - אַחְרַאי עַל הַבְטָחַת תְּזוּנָה וּמָזוֹן רְאוּיִים וְשִׁיפּוּר הַתְּזוּנָה שֶׁל תּוֹשָׁבֵי יִשְׂרָאֵל מִיַּנְקוּת וְעַד זִיקְנָה, בְּמַצְּבֵי חוֹלֵי וּבְרִיאוּת. מְדִינִיּוּת הַתְּזוּנָה בִּמְדִינַת יִשְׂרָאֵל נִקְבַּעַת לִכְלַל הָאוּכְלוּסִיָּיה, בְּאֶמְצָעוּת מִגְוַון פְּעִילוּיוֹת כְּמוֹ: קִידּוּם תְּזוּנָה נְבוֹנָה וְאוֹרַח חַיִּים בָּרִיא, קְבִיעַת נְהָלִים וְהַנְחָיוֹת לְשֵׁירוּתֵי הֲזָנָה,  קְבִיעַת סַלֵּי מָזוֹן וּתְזוּנָה לְאוּכְלוּסִיּוֹת שׁוֹנוֹת, הַמְלָצוֹת לַהֲזָנָה בִּשְׁעַת חֵירוּם. בְּנוֹסָף פּוֹעֵל הָאֲגַף לְבִיצּוּעַ סְקָרִים, לְעִידוּד מֶחְקָר, לְהַכְשָׁרָה, לְהַסְבָּרָה לַצִּיבּוּר  וְלִקְבִיעַת מְדִינִיּוּת בְּנוֹשֵׂא תְּזוּנָה. 

הַמַּחְלָקָה לִבְרִיאוּת הַסְּבִיבָה -  אַחְרָאִית עַל פִּיקּוּחַ עַל מִסְעָדוֹת, עִסְקִי אֵירוּחַ לְסוּגֵיהֶם (מְלוֹנוֹת, צִימֶרִים), מִטְבָּחִים מוֹסָדִיִּים בְּמִפְעָלִים, גַּנֵּי אֵירוּעִים וְאוּלַמּוֹת שִׂמְחָה, יְרִידֵי מָזוֹן, מַכּוֹלוֹת, מַעֲדַנִּיּוֹת, אִיטְלִיזִים, מַרְכּוֹלִים גְּדוֹלִים וּשְׁוָוקִים.

הַוַּועֲדָה לְאַסְדְּרָהּ שֶׁל תְּזוּנָה בְּרִיאָה - הוּקְמָה עַל בְּסִיס הַהֲבָנָה שֶׁקַּיָּים קֶשֶׁר הָדוּק בֵּין אֵיכוּת הַמָּזוֹן שֶׁצּוֹרֶכֶת הָאוּכְלוּסִיָּיה לִמְגַמּוֹת הַתְּזוּנָה וּלְשִׁיפּוּר בְּמַדְּדֵי בְּרִיאוּת הַקְּשׁוּרִים לִתְזוּנָה. מְדִינוֹת רַבּוֹת בָּעוֹלָם כְּבָר נָקְטוּ צַעֲדֵי חֲקִיקָה הַנּוֹגְעִים לַמָּזוֹן, שֶׁנּוֹעֲדוּ לְקַדֵּם תְּזוּנָה בְּרִיאָה. הַוַּועֲדָה דָּנָה בְּצַעֲדֵי אַסְדָּרָה אֶפְשָׁרִיִּים בְּיִשְׂרָאֵל בְּמִגְוַון תְּחוּמִים.
נוֹשְׂאִים עִיקָּרִיִּים
מָזוֹן שֶׁאֵינוֹ מִן הַחַי: תַּהֲלִיךְ הַנְפָּקַת אִישּׁוּר יְבוּא מוּצָר מָזוֹן רָגִישׁ (שֶׁאֵינוֹ מִן הַחַי) הַאֲרָכַת אִישּׁוּר מוּקְדָּם לִיבוּא מוּצָר מָזוֹן רָגִישׁ​, רִישּׁוּם יְבוּאָן (מָזוֹן שֶׁאֵינוֹ מֵהַחַי) הַאֲרָכַת תְּעוּדַת רִישּׁוּם יְבוּאָן (מָזוֹן שֶׁאֵינוֹ מִן הַחַי) תַּהֲלִיךְ שִׁחְרוּר מוּצָר מָזוֹן מְיוּבָּא (מוּצָר מָזוֹן שֶׁאֵינוֹ מִן הַחַי) תַּהֲלִיךְ מְקוּוָּן לִיבוּא מָזוֹן רָגִיל בְּאֶמְצָעוּת אִישּׁוּר קַבָּלַת הַצְהָרָה מְקוֶּונֶת רְשִׁימַת יְבוּאָנֵי מָזוֹן בַּעֲלֵי תְּעוּדוֹת רִישּׁוּם יְבוּאָן בְּתוֹקֶף, יָבוֹא אִישִׁי, תְּזוּנָה בְּרִיאָה, צְרִיכָה נְאוֹתָה שֶׁל שׁוּמָּנִים הַסַּכָּנוֹת בְּדִיאֵטוֹת דַּלּוֹת מְאֹד בְּקָלוֹרְיוֹת, הַיִּתְרוֹנוֹת הַתְּזוּנָתִיִּים לְלֶחֶם מִקֶּמַח מָלֵא. פִּירָמִידַת הַמָּזוֹן, צִמְצוּם צְרִיכַת מַשְׁקָאוֹת אֵנֶרְגִּיָּה
