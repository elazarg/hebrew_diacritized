סוּכֶּרֶת

שִׁגְרַת חַיִּים

עַל מְנַת לְטַפֵּל נָכוֹן בְּסוּכֶּרֶת יֵשׁ לְנַטֵּר בְּאוֹפֶן קָבוּעַ אֶת עֶרְכֵי הַסּוּכָּר. לְהַלָּן סְקִירָה מַקִּיפָה עַל צוּרוֹת הַבְּדִיקָה וְהַטִּיפּוּל בְּסוּכֶּרֶת.

הַבְּדִיקוֹת:

גלוקומטר – מַד סוּכָּר בִּדְקִירַת אֶצְבַּע

הַבְּדִיקָה הָרוֹוַחַת כַּיּוֹם הִיא עַל יְדֵי מַד סוּכָּר, גְּלוֹקוֹמֶטֶר, אֵלֶקְטְרוֹנִי. אַל הַגְּלוֹקוֹמֶטֶר מוּכְנָס מַקְּלוֹן בְּדִיקָה, סְטְרִּיפּ/סְטִיק, שֶׁהוּא מַפְעִיל אֶת מָסַךְ הַמַּכְשִׁיר.

הַמְּטוּפָּל דּוֹקֵר אֶת אֶצְבָּעוֹ בְּדוֹקְרָן מְיוּחָד הַנּוֹקֵב נֶקֶב זָעִיר, מִמֶּנּוּ יוֹצֵאת טִיפַּת דָּם קְטַנָּה. אֶת הַמַּקְּלוֹן שֶׁבַּמַּכְשִׁיר הוּא מַצְמִיד לְטִיפַּת הַדָּם, וְתוֹךְ מִסְפַּר שְׁנִיּוֹת מוּצֶּגֶת בְּמָסַךְ הַמַּכְשִׁיר רָמַת הַסּוּכָּר שֶׁלּוֹ בַּדָּם.

מַד סוּכָּר רָצִיף – (לִיבְּרָה וְכַדּוֹ')

בַּשָּׁנִים הָאַחֲרוֹנוֹת נִכְנַס לְשִׁימּוּשׁ מַד סוּכָּר שֶׁל חֶבְרַת פְרִיסְטַיְיל, 'לִיבְּרָה', הַמְּחוּלָּק לִשְׁנֵי חֲלָקִים: הָאֶחָד, מַדְבֵּקָה הַמּוּצְמֶדֶת לַגּוּף מִמֶּנָּה מוּחְדָּר רֶגֶשׁ לַנּוֹזֵל הַתַּת עוֹרִי וּמוֹדֵד בְּאוֹפֶן רָצִיף אֶת עֶרְכֵי הַסּוּכָּר בַּדָּם. בַּמַּדְבֵּקָה יֶשְׁנוֹ שְׁבָב אֵלֶקְטְרוֹנִי בְּטֶכְנוֹלוֹגִית NFC בְּדוֹמֶה לְכַרְטִיס 'רַב קוֹ', הָאוֹגֵר אֶת הַנְּתוּנִים עַד לִטְוַוח שֶׁל 8 שָׁעוֹת. מַדְבֵּקָה זוֹ מוּחְלֶפֶת כָּל 14 יוֹם.

הַחֵלֶק הַשֵּׁנִי הוּא שַׁלָּט עִם מָסָךְ, מַפְעִילִים אוֹתוֹ בִּלְחִיצָה, וּמְקָרְבִים אֶל הַמַּדְבֵּקָה. כְּשֶׁהַשַּׁלָּט קָרוֹב לַמַּדְבֵּקָה הוּא קוֹרֵא אֶת הַנְּתוּנִים מִמֶּנָּה וּמַרְאֶה אוֹתָם עַל הַמָּסָךְ. בְּעֵת הִדְגִּימָה אֶפְשָׁר לִרְאוֹת עַל הַמָּסָךְ גַּם אֶת הַמְּגַמָּה הַמִּתְקַיֶּימֶת בְּאוֹתוֹ הַזְּמַן, עָלֶיהָ אוֹ יְרִידָה שֶׁל הַסּוּכָּר.

מַד סוּכָּר רָצִיף שֶׁמְּשַׁדֵּר מַתְרִיעַ וְ/אוֹ מִתְעָרֵב בַּטִּיפּוּל.

מַעֲרֶכֶת הַסֶּנְסוֹר מִתְחַלֶּקֶת לִשְׁלוֹשָׁה חֲלָקִים, רַגָּשׁ כְּעֵין מַחַט רַכָּה הַנִּקְרָא סֶנְסוֹר, מַשְׁדֵּר, וְאֶמְצָעִי קֶלֶט אַלְחוּטִי. הָרֶגֶשׁ הִינּוֹ חַד פַּעֲמִי, וְצָרִיךְ לְהַחְלִיפוֹ כָּל כַּמָּה יָמִים בְּהֶתְאֵם לַדְּגָמִים הַשּׁוֹנִים. בְּחֵלֶק מֵהַסַּנְסוֹרִים יִצְטָרְכוּ לְהַטְעִין אֶת סוֹלְלַת הַמַּשְׁדֵּר בְּעֵת הַהַחְלָפָה לְמֶשֶׁךְ כְּ-20 דַּקּוֹת, הַסֶּנְסוֹר, מְחוּבָּר בְּאוֹפֶן קָבוּעַ לַגּוּף כְּשֶׁהָרַגָּשׁ מוּכְנָס מִתַּחַת הָעוֹר וְדוֹגֵם אֶת הַנּוֹזֵל הַתַּת עוֹרִי בִּרְצִיפוּת כָּל כַּמָּה דַּקּוֹת. הוּא מְשַׁדֵּר אֶת הַתּוֹצָאָה בַּסְּפָרוֹת לְאֶמְצְעֵי הַקֶּלֶט. אֶמְצְעֵי הַקֶּלֶט הַמּוּכָּרִים כַּיּוֹם הֵם:

שַׁלָּט שֶׁלְּעִיתִּים אַף מְתַפְקֵד כְּמַד סוּכָּר רָגִיל, הַמְּקַבֵּל אֶת אוֹתוֹת הַסֶּנְסוֹר. הַשַּׁלָּט עַצְמוֹ אֵינוֹ מְחוּבָּר לַגּוּף, וּמִתְקַיֶּימֶת בּוֹ תִּקְשׁוֹרֶת אַלְחוּטִית (בְּלוּטוּס) עִם הַסֶּנְסוֹר.

קְלִיטַת הַנְּתוּנִים (דֶּרֶךְ בְּלוּטוּס) לְטֵלֵפוֹן חָכָם/שָׁעוֹן חָכָם/שְׁלִיחָה לְעָנָן מִחְשׁוּב.

מַשְׁאֵבַת אִינְסוּלִין שֶׁמְּחוּבֶּרֶת כָּל הַזְּמַן לַגּוּף וּמַזְלִיפָה אִינְסוּלִין, וּבְנוֹסָף מְקַבֶּלֶת אֶת אוֹתוֹת הַסֶּנְסוֹר בְּאוֹפֶן אַלְחוּטִי. הַזְלָפַת הָאִינְסוּלִין נַעֲשֵׂית ע"פ תִּכְנוּת מֵרֹאשׁ וּלְלֹא קֶשֶׁר לְרָמַת הַסּוּכָּר. יֶשְׁנָהּ מַשְׁאֵבָה מִתּוֹצֶרֶת אַחַת הַחֲבֵרוֹת שֶׁתַּפְסִיק אֶת הַזְלָפַת הָאִינְסוּלִין בְּאוֹפֶן אוֹטוֹמָטִי לְפֶרֶק זְמַן קָצוּב בְּמִקְרֶה שֶׁל יְרִידַת עֶרְכֵי סוּכָּר.

בְּאֶמְצְעֵי הַקֶּלֶט נֶאֱסָפִים הַנְּתוּנִים וְנוֹצָר "גְּרָף" הַמְּזַהֶה מְגַמּוֹת עָלֶיהָ וִירִידָה, עַל יְדֵי לְחִיצַת כַּפְתּוֹר מִתְוַודֵּעַ הַסּוּכַּרְתִּי לְמַצַּב הַסּוּכָּר בְּדָמוֹ בִּזְמַן קָרוֹב לָאֱמֶת. הַסֶּנְסוֹר אַף מַתְרִיעַ בְּצִפְצוּף אוֹ רֶטֶט כְּשֶׁהוּא מְזַהֶה שִׁינּוּיִים קִיצוֹנִיִּים הַמַּצְרִיכִים תְּשׂוּמֶת לֵב מְיוּחֶדֶת, יֶשְׁנוֹ עֲדַיִין שִׁיהוּי שֶׁל כְּ-20 דַּקּוֹת בֵּין הַמַּצָּב בַּדָּם עַד לַתּוֹצָאָה בְּסֶנְסוֹר, אֲבָל זוֹ לְעֵת עַתָּה הַשִּׁיטָה הַקְּרוֹבָה בְּיוֹתֵר לָאֱמֶת.

נָכוֹן לְהַיּוֹם, רוֹב הַסַּנְסוֹרִים זְקוּקִים לְ'כִּיּוּל' כְּ 1-3 פְּעָמִים בִּימָמָה, הַדָּבָר נַעֲשָׂה עַל יְדֵי בְּדִיקַת סוּכָּר רְגִילָה בִּגְלוֹקוֹמֶטֶר, וַהֲזָנַת הָעֲרָכִים לְשַׁלָּט הַסֶּנְסוֹר אוֹ הַמַּשְׁאֵבָה.

לַמְרוֹת כָּל הָאָמוּר, יֵשׁ לָקַחַת בְּחֶשְׁבּוֹן כִּי הַתּוֹצָאוֹת, הֵן שֶׁל מַד הַסּוּכָּר הָרָגִיל, גְּלוֹקוֹמֶטֶר, וְהֵן שֶׁל הָרָצִיף, הַסֶּנְסוֹר, עֲלוּלוֹת לְהִשְׁתַּבֵּשׁ בְּמִקְרֵי צוֹם/שִׁינּוּי בִּצְמִיגוּת וּסְמִיכוּת הַדָּם וְכוּ'.

הַטִּיפּוּל בְּסוּכֶּרֶת מִסּוּג 1:

אֶפְשָׁרוּת רִאשׁוֹנָה – מַתַּן אִינְסוּלִין בִּזְרִיקוֹת. הַטִּיפּוּל הִינּוֹ מְשׁוּלָּב:

הַזְרָקַת אִינְסוּלִין אֲרוֹךְ טְוַוח הַמִּתְפָּרֵק בְּכַמּוּת קְטַנָּה מְאֹד לְאוֹרֶךְ שָׁעוֹת רַבּוֹת (בִּזְאֵלִי – בְּסִיסִי) בִּזְרִיקָה אַחַת אוֹ שְׁתֵּים קְבוּעוֹת בַּיּוֹם. כְּגוֹן 'אִינְסוֹלְטְרָד' וְ-'NPH' מֵהַסּוּג הַיָּשָׁן אוֹ 'לַנְטוֹס' וְ'לַבָּמִיר' 'טְרַגְלוֹדֶק' וְ'טוּגֵ'אוֹ' מֵהַסּוּג הֶחָדָשׁ יוֹתֵר.

הַזְרָקַת אִינְסוּלִין קְצַר טְוַוח הַמִּתְפָּרֵק בִּמְהִירוּת וְנִיתָּן יַחַד עִם הָאֲרוּחוֹת עַל מְנַת לְטַפֵּל בְּתַהֲלִיךְ פֵּירוּק הַמָּזוֹן בְּצוּרָה יְעִילָה. כְּגוֹן 'אַקְטֵרָפִיד' וּ'רֵגוֹלֶר' הַקְּצָרִים אוֹ 'נוֹבוֹרָפִיד' 'הוֹמוֹלוֹג' וְ'אַפִּידְרַהּ' הָאוּלְטְרָא קְצָרִים.

כְּכָל שֶׁמִּשְׁתַּכְלֶלֶת הַשִּׁיטָה וְהַסּוּכַּרְתִּי מוּדָע לַדֶּרֶךְ הַטִּיפּוּל וּמְסוּגָּל לְאַזֵּן אֶת עַצְמוֹ – יַמְלִיצוּ הָרוֹפְאִים עַל הַשִּׁילּוּב הַנָּ"ל כְּשִׁיטָה שֶׁעִמָּהּ נִיתָּן לְהַגִּיעַ לְאִיזּוּן מֵיטָבִי.

בְּחֵלֶק מִן הַמִּקְרִים עַל מְנַת לַחֲסוֹךְ בִּזְרִיקוֹת, נִיתֶּנֶת זְרִיקָה מְשׁוּלֶּבֶת הַנִּקְרֵאת 'מִיקְס' MIX, זְרִיקָה זוֹ מוּרְכֶּבֶת מִשְּׁנֵי סוּגֵי הָאִינְסוּלִין, קָצָר וַאֲרוֹךְ טְוַוח.

הָאִינְסוּלִין נִמְדָּד בִּ'יְחִידוֹת', כַּאֲשֶׁר כָּל יְחִידַת אִינְסוּלִין מְכִילָה 1/24 מ"ג.

אֶפְשָׁרוּת שְׁנִיָּה - אִינְסוּלִין בְּהַזְלָפַת מַשְׁאֵבָה אֵלֶקְטְרוֹנִית.

עִם הַתּוֹבָנָה שֶׁעַל הַסּוּכַּרְתִּי לְאַזֵּן אֶת עַצְמוֹ, וּכְתוֹצָאָה מֵחִידּוּשִׁים טֶכְנוֹלוֹגִיִּים הָפְכָה צוּרַת הַזְרָקַת הָאִינְסוּלִין עַל יְדֵי מַשְׁאֵבָה לְפּוֹפּוּלָארִית מְאֹד וּמְסַיַּיעַת לְאִיזּוּן הַסּוּכָּר. מַשְׁאֵבַת הָאִינְסוּלִין מְחוּבֶּרֶת בְּאוֹפֶן קָבוּעַ לַגּוּף, וּמַעֲבִירָה אִינְסוּלִין קְצַר טְוַוח בְּצוּרָה רְצִיפָה, חִיקּוּי לְבִּזָּאלִי, בְּדוֹמֶה לָאִינְסוּלִין הַמּוּפְרָשׁ מֵהַלַּבְלַב בָּאוֹפֶן הַטִּבְעִי. אָמְנָם אֵין וִויסּוּת אוֹטוֹמָטִי כְּמוֹ אֵצֶל הַלַּבְלַב הַמְּיַיצֵּר אִינְסוּלִין בְּדִיּוּק בַּכַּמּוּת הָרְצוּיָה לְאוֹתוֹ הָרֶגַע. מִשּׁוּם כָּךְ, צָרִיךְ לְהוֹרוֹת לַמַּשְׁאֵבָה כַּמָּה אִינְסוּלִין לְהַעֲבִיר, וְכֵן לִפְנֵי אֲרוּחוֹת לְהוֹרוֹת לַמַּשְׁאֵבָה לָתֵת מְנַת אִינְסוּלִין מוּגְבֶּרֶת, בּוּלוּס.

הַיִּתְרוֹנוֹת הַמֶּרְכָּזִיִּים הַגְּלוּמִים בַּמַּשְׁאֵבָה הִינָּם הַחִיסָּכוֹן בַּצּוֹרֶךְ לְהַזְרִיק בְּאוֹפֶן פִיזִי בְּכָל פַּעַם שֶׁמְּעוּנְיָינִים לֶאֱכוֹל אוֹ אִינְסוּלִין בָּזָאלִי, וְהַדָּבָר נַעֲשָׂה בִּלְחִיצַת כַּפְתּוֹר, וְכֵן רָמַת דִּיּוּק בְּהַזְרָקָה שֶׁל חֶלְקֵי יְחִידוֹת אִינְסוּלִין – דָּבָר שֶׁלֹּא מִתְאַפְשֵׁר בְּהַזְרָקָה יְשִׁירָה.

הַשִּׁימּוּשׁ בְּמַשְׁאֵבָה אֵינוֹ פּוֹטֵר מִבְּדִיקוֹת רָמַת הַסּוּכָּר, וְאַדְּרַבָּה, בְּשִׁימּוּשׁ בְּמַשְׁאֵבָה אַף חָשׁוּב יוֹתֵר לֹא לְהַחֲסִיר בְּדִיקוֹת דָּם, כֵּיוָן שֶׁיֵּשׁ חֲשָׁשׁ לַחֲסִימָה בַּצִּינּוֹרִית בְּמַעֲבַר הָאִינְסוּלִין, בְּמִקְרֶה כָּזֶה יִשָּׁאֵר הַמְּטוּפָּל לְלֹא אִינְסוּלִין, וְעָלוּל בִּמְהִירוּת לְפַתֵּחַ הִיפֶּרְגְּלִיקֶמְיָה.

הַטִּיפּוּל בְּסוּכֶּרֶת מִסּוּג 2:

שָׁלָב א', מְנִיעָה. כְּכָל שֶׁהַמַּחֲלָה הִינָּהּ בִּתְקוּפַת "טְרוֹם סוּכֶּרֶת" דְּהַיְינוּ לִפְנֵי הַהַגְדָּרָה שֶׁל הַחוֹלֶה כְּסוּכַּרְתִּי לְפִי הַהַגְדָּרוֹת לְעֵיל, יִתְבַּקֵּשׁ הַחוֹלֶה לְשַׁנּוֹת אֶת אוֹרַח חַיָּיו, לְהַפְחִית בִּמְשַׁקְּלוֹ, לְהִימָּנַע מִמַּאֲכָלִים מַזִּיקִים, פַּחְמֵימוֹת רֵיקוֹת, שׁוּמָּנִים וְכוּ', וּלְהַתְחִיל לַעֲסוֹק בִּפְעִילוּת גּוּפָנִית סְדִירָה. לַמַּתְמִיד בְּדֶרֶךְ זוֹ יֶשְׁנָם סִיכּוּיִים טוֹבִים מְאֹד לְהִינָּצֵל מֵהַמַּחֲלָה וּלְהַמְשִׁיךְ לִחְיוֹת חַיִּים אֲרוּכִּים בִּבְרִיאוּת.

שָׁלָב ב', תְּרוּפוֹת. עִם הִתְקַדְּמוּת הַמַּחֲלָה, וַעֲלִיַּית עֶרְכֵי הַסּוּכָּרִים בַּדָּם לְאוֹרֶךְ זְמַן, יִינָּתְנוּ תְּרוּפוֹת פּוּמִיּוֹת שֶׁדֶּרֶךְ פְּעוּלָּתָן הוּזְכְּרָה לְעֵיל, וְתַפְקִידָן יִהְיֶה לְנַסּוֹת וּלְהַגִּיעַ לְעֶרְכֵי סוּכָּר מְאוּזָּנִים יוֹתֵר.

יֵשׁ לָדַעַת כִּי כְּכָל שֶׁהַסּוּכַּרְתִּי יִסְתַּמֵּךְ רַק עַל הַתְּרוּפוֹת, וְיִמָּנַע מִלַּעֲשׂוֹת אֶת הַמּוּטָּל עָלָיו כַּמּוֹפִיעַ בַּסְּעִיף הַקּוֹדֵם "מְנִיעָה", מַצָּבוֹ יֵילֵךְ וְיַחְמִיר, עַד כְּדֵי תְּלוּת מוּחְלֶטֶת בְּהַזְרָקַת אִינְסוּלִין.

שָׁלָב ג', תּוֹסֶפֶת אִינְסוּלִין. בַּשָּׁלָב הַזֶּה יוֹסִיפוּ אִינְסוּלִין חִיצוֹנִי בְּהַזְרָקָה, לְצַד הַתְּרוּפוֹת הַפּוּמִיּוֹת.

שָׁלָב ד', אִינְסוּלִין בִּלְבַד. בְּשָׁלָב זֶה הוֹפֵךְ הַחוֹלֶה לִהְיוֹת כְּמוֹ סוּכַּרְתִּי מִסּוּג 1 הַתָּלוּי לְגַמְרֵי בְּמַתַּן אִינְסוּלִין חִיצוֹנִי.

יֶשְׁנָן שְׁתֵּי אֶפְשָׁרוּיוֹת לְהַזְרָקַת הָאִינְסוּלִין:

אֶפְשָׁרוּת רִאשׁוֹנָה – מַתַּן אִינְסוּלִין בִּזְרִיקוֹת.

הַטִּיפּוּל הִינּוֹ מְשׁוּלָּב:

הַזְרָקַת אִינְסוּלִין אֲרוֹךְ טְוַוח הַמִּתְפָּרֵק בְּכַמּוּת קְטַנָּה מְאֹד לְאוֹרֶךְ שָׁעוֹת רַבּוֹת (בִּזְאֵלִי – בְּסִיסִי) בִּזְרִיקָה אַחַת אוֹ שְׁתֵּים קְבוּעוֹת בַּיּוֹם. כְּגוֹן 'אִינְסוֹלְטְרָד' וְ-'NPH' מֵהַסּוּג הַיָּשָׁן אוֹ 'לַנְטוֹס' וְ'לַבָּמִיר' 'טְרַגְלוֹדֶק' וְ'טוּגֵ'אוֹ' מֵהַסּוּג הֶחָדָשׁ יוֹתֵר.

הַזְרָקַת אִינְסוּלִין קְצַר טְוַוח הַמִּתְפָּרֵק בִּמְהִירוּת וְנִיתָּן יַחַד עִם הָאֲרוּחוֹת עַל מְנַת לְטַפֵּל בְּתַהֲלִיךְ פֵּירוּק הַמָּזוֹן בְּצוּרָה יְעִילָה. כְּגוֹן 'אַקְטֵרָפִיד' וּ'רֵגוֹלֶר' הַקְּצָרִים אוֹ 'נוֹבוֹרָפִיד' 'הוֹמוֹלוֹג' וְ'אַפִּידְרַהּ' הָאוּלְטְרָא קְצָרִים.

כְּכָל שֶׁמִּשְׁתַּכְלֶלֶת הַשִּׁיטָה וְהַסּוּכַּרְתִּי מוּדָע לַדֶּרֶךְ הַטִּיפּוּל וּמְסוּגָּל לְאַזֵּן אֶת עַצְמוֹ – יַמְלִיצוּ הָרוֹפְאִים עַל הַשִּׁילּוּב הַנָּ"ל כְּשִׁיטָה שֶׁעִמָּהּ נִיתָּן לְהַגִּיעַ לְאִיזּוּן מֵיטָבִי.

בְּחֵלֶק מִן הַמִּקְרִים עַל מְנַת לַחֲסוֹךְ בִּזְרִיקוֹת, נִיתֶּנֶת זְרִיקָה מְשׁוּלֶּבֶת הַנִּקְרֵאת 'מִיקְס' MIX, זְרִיקָה זוֹ מוּרְכֶּבֶת מִשְּׁנֵי סוּגֵי הָאִינְסוּלִין, קָצָר וַאֲרוֹךְ טְוַוח.

הָאִינְסוּלִין נִמְדָּד בִּ"יְחִידוֹת" כַּאֲשֶׁר כָּאָמוּר כָּל יְחִידַת אִינְסוּלִין מְכִילָה 1/24 מ"ג.

אֶפְשָׁרוּת שְׁנִיָּה - אִינְסוּלִין בְּהַזְלָפַת מַשְׁאֵבָה אֵלֶקְטְרוֹנִית.

מַשְׁאֵבַת אִינְסוּלִין פּוֹפּוּלָארִית מְאֹד בְּעִיקָּר בְּסוּג 1 וּמְסַיַּיעַת לְאִיזּוּן הַסּוּכָּר. מַשְׁאֵבַת הָאִינְסוּלִין מְחוּבֶּרֶת בְּאוֹפֶן קָבוּעַ לַגּוּף, וּמַעֲבִירָה אִינְסוּלִין קְצַר טְוַוח בְּצוּרָה רְצִיפָה (חִיקּוּי לְבָזָאלִי) וּבַתִּכְנוּת מֵרֹאשׁ בְּדוֹמֶה לָאִינְסוּלִין הַמּוּפְרָשׁ מֵהַלַּבְלַב בָּאוֹפֶן הַטִּבְעִי. כְּמוֹ כֵן לִפְנֵי אֲרוּחוֹת יֵשׁ לְהוֹרוֹת לַמַּשְׁאֵבָה לָתֵת מְנַת אִינְסוּלִין מוּגְבֶּרֶת כְּדֵי לְכַסּוֹת עַל עֲלִיַּית הַסּוּכָּר בְּגִין הָאוֹכֶל (בּוּלוּס).

הַיִּתְרוֹנוֹת הַמֶּרְכָּזִיִּים הַגְּלוּמִים בַּמַּשְׁאֵבָה הִינָּם הַחִיסָּכוֹן בַּצּוֹרֶךְ לְהַזְרִיק בְּאוֹפֶן פִיזִי בְּכָל פַּעַם שֶׁמְּעוּנְיָינִים לֶאֱכוֹל אוֹ אִינְסוּלִין בָּזָאלִי, וְהַדָּבָר נַעֲשָׂה בִּלְחִיצַת כַּפְתּוֹר, וְכֵן רָמַת דִּיּוּק בְּהַזְרָקָה שֶׁל חֶלְקֵי יְחִידוֹת אִינְסוּלִין – דָּבָר שֶׁלֹּא מִתְאַפְשֵׁר בְּהַזְרָקָה יְשִׁירָה.

הַשִּׁימּוּשׁ בְּמַשְׁאֵבָה אֵינוֹ פּוּטַּר מִבְּדִיקוֹת רָמַת הַסּוּכָּר, וְאַדְּרַבָּה, בְּשִׁימּוּשׁ בְּמַשְׁאֵבָה אַף חָשׁוּב יוֹתֵר לֹא לְהַחֲסִיר בְּדִיקוֹת דָּם, כֵּיוָן שֶׁיֵּשׁ חֲשָׁשׁ לַחֲסִימָה בַּצִּינּוֹרִית בְּמַעֲבַר הָאִינְסוּלִין, בְּמִקְרֶה כָּזֶה יִישָּׁאֵר הַמְּטוּפָּל לְלֹא אִינְסוּלִין, וְעָלוּל בִּמְהִירוּת לְפַתֵּחַ הִיפֶּרְגְּלִיקֶמְיָה.

יוּדְגַּשׁ: כִּי כָּל סִדְרַת הַכַּתָּבוֹת מוּבֵאת כָּאן רַק לְהַעֲמָקַת הַיֶּדַע וְהַרְחָבַת הַיְּדִיעוֹת, וְאֵין בְּכָל הָאָמוּר מַתַּן עֵצָה רְפוּאִית כְּלָל, עַל כָּל שְׁאֵלָה וּבֵירוּר פְּנוּ אֶל גּוֹרְמֵי הָרְפוּאָה הַמּוּסְמָכִים.

סִייֵּעַ בַּהֲכָנַת סִדְרַת הַכַּתָּבוֹת אַבְרָהָם דִּיקְמָן, מוּמְחֶה לְמַחֲלַת הַסּוּכֶּרֶת.