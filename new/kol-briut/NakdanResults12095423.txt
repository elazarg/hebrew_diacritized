שְׁאֵלוֹת וּתְשׁוּבוֹת בְּנוֹשֵׂא חוֹק בִּיטּוּחַ בְּרִיאוּת מַמְלַכְתִּי

מַהֵם עֶקְרוֹנוֹת הַיְּסוֹד שֶׁל חוֹק בִּיטּוּחַ בְּרִיאוּת מַמְלַכְתִּי?
כֹּל תּוֹשָׁב בִּמְדִינַת יִשְׂרָאֵל זַכַּאי לְשֵׁירוּתֵי בְּרִיאוּת.
כֹּל תּוֹשָׁב שֶׁמָּלְאוּ לוֹ 18 שָׁנִים, חַיָּיב לְהֵירָשֵׁם כְּחָבֵר בְּקוּפַּת חוֹלִים, לְפִי בְּחִירָתוֹ. אֵין כֹּל הַגְבָּלָה בְּרִישּׁוּם לְקוּפַּת חוֹלִים, לְרַבּוֹת בְּשֶׁל גִּיל אוֹ מַצָּב בְּרִיאוּתִי.
כֹּל מְבוּטָּח זַכַּאי לְקַבֵּל בְּאֶמְצָעוּת קוּפַּת הַחוֹלִים בָּהּ הוּא חָבֵר אֶת מְלוֹא הַשֵּׁירוּתִים הַקְּבוּעִים בְּסַל שֵׁירוּתֵי הַבְּרִיאוּת.
הַשֵּׁירוּתִים הָרְפוּאִיִּים הַכְּלוּלִים בַּסַּל שֶׁבַּחוֹק, יִינָּתְנוּ לְפִי שִׁיקּוּל דַּעַת רְפוּאִי, בְּאֵיכוּת סְבִירָה, בְּתוֹךְ זְמַן סָבִיר וּבְמֶרְחָק סָבִיר מִמְּקוֹם מְגוּרָיו.
כֹּל מְבוּטָּח זַכַּאי לְקַבֵּל אֶת שֵׁירוּתֵי הַבְּרִיאוּת תּוֹךְ שְׁמִירָה עַל כְּבוֹדוֹ, פְּרָטִיּוּתוֹ וְהַסּוֹדִיּוּת הָרְפוּאִית שֶׁלּוֹ.
כֹּל מְבוּטָּח זַכַּאי לְהַגִּישׁ תְּלוּנוֹת נֶגֶד קוּפַּת הַחוֹלִים - לְאַחְרַאי לְבֵירוּר תְּלוּנוֹת הַחֲבֵרִים בַּקּוּפָּה. כְּמוֹ כֵן, זַכַּאי כֹּל מְבוּטָּח לִקְבּוֹל נֶגֶד קוּפַּת הַחוֹלִים וְנוֹתְנֵי שֵׁירוּתֶיהָ, עוֹבְדֶיהָ אוֹ כֹּל מִי שֶׁפּוֹעֵל מִטַּעֲמָהּ, לִנְצִיבוּת הַקְּבִילוֹת לְחוֹק בִּיטּוּחַ בְּרִיאוּת מַמְלַכְתִּי.
קוּפַּת חוֹלִים לֹא תַּגְבִּיל וְלֹא תִּשְׁלוֹל זְכוּתוֹ שֶׁל הַמְּבוּטָּח לִפְנוֹת לְעַרְכָּאוֹת (הָעַרְכָּאָה הַמּוּסְמֶכֶת לְעִנְיַין חוֹק בִּיטּוּחַ בְּרִיאוּת מַמְלַכְתִּי הִינָּהּ בֵּית הַדִּין הָאֲזוֹרִי לַעֲבוֹדָה מְבוּטָּח לְפִי הַחוֹק?
כֹּל תּוֹשַׁב מְדִינַת יִשְׂרָאֵל זַכַּאי לִהְיוֹת מְבוּטָּח בְּבִיטּוּחַ בְּרִיאוּת, מִכּוֹחַ הַחוֹק.
תּוֹשַׁב - מִי שֶׁהַמּוֹסָד לְבִיטּוּחַ לְאוּמִּי הִכִּיר בּוֹ כְּתוֹשַׁב מְדִינַת יִשְׂרָאֵל.
בַּשְּׁאֵלוֹת בְּעִנְיַין הַתּוֹשָׁבוּת וּלְצוֹרֶךְ קְבִיעַת הַתּוֹשָׁבוּת, יֵשׁ לִפְנוֹת יְשִׁירוֹת לַמּוֹסָד לְבִיטּוּחַ לְאוּמִּי חַיָּיב לְהֵירָשֵׁם בְּקוּפַּת חוֹלִים
כֹּל מִי שֶׁהוּכַּר כְּתוֹשַׁב מְדִינַת יִשְׂרָאֵל, חַיָּיב לְהֵירָשֵׁם בְּפוֹעַל כְּחָבֵר בְּקוּפַּת חוֹלִים, וְאֵין דַּי בְּתַשְׁלוּם מַס הַבְּרִיאוּת לַמּוֹסָד לְבִיטּוּחַ לְאוּמִּי.
תּוֹקֶף הַחֲבֵרוּת בַּקּוּפָּה הִינּוֹ מִיּוֹם הָרִישּׁוּם.

יְלָדִים
יְלָדִים שֶׁנּוֹלְדוּ בָּאָרֶץ (וּרְשׁוּמִים בְּמִרְשַׁם הָאוּכְלוּסִין), נִרְשָׁמִים עִם לֵידָתָם בְּקוּפַּת הַחוֹלִים שֶׁבָּהּ חָבֵר הַהוֹרֶה הַמְּקַבֵּל אֶת קִצְבַּת הַיְּלָדִים בַּעֲבוּרָם מֵהַבִּיטּוּחַ הַלְּאוּמִּי (בְּדֶרֶךְ כְּלָל הָאֵם). הָרִישּׁוּם מִתְבַּצֵּעַ עַל יְדֵי הַמּוֹסָד לְבִיטּוּחַ לְאוּמִּי, וְאוֹרֵךְ מִסְפַּר יָמִים.
הוֹרִים הַמְּעוּנְיָנִים שֶׁיַּלְדָּם יֵירָשֵׁם בְּקוּפַּת הַחוֹלִים שֶׁל הַהוֹרֶה שֶׁאֵינוֹ מְקַבֵּל קִצְבָּה, יְכוֹלִים לְהוֹדִיעַ עַל כָּךְ בִּסְנִיפֵי בַּנְק הַדּוֹאַר, תּוֹךְ שִׁישָּׁה חֳודָשִׁים מִיּוֹם הַלֵּידָה. הָרִישּׁוּם יְבוּצַּע מִיָּדִית וּלְלֹא תְּקוּפַת הַמְתָּנָה.
לְאַחַר שִׁישָּׁה חֳודָשִׁים מִיּוֹם לֵידַת הַתִּינוֹק, יוֹעֳבַר הַיֶּלֶד רַק בְּמוֹעֲדֵי הַמַּעֲבָר הַקְּבוּעִים בַּחוֹק.
מִי שֶׁמָּלְאוּ לוֹ 18 שָׁנִים
מִי שֶׁמָּלְאוּ לוֹ 18 שָׁנִים, וּמַעֲדִיף לִהְיוֹת חָבֵר בַּקּוּפָּה אַחֶרֶת מִזּוֹ שֶׁהָיָה מְבוּטָּח בָּהּ בִּהְיוֹתוֹ קָטִין, רַשַּׁאי לְהֵירָשֵׁם כְּחָבֵר בְּקוּפַּת חוֹלִים לְפִי בְּחִירָתוֹ, בְּתוֹךְ שִׁישָּׁה חֳודָשִׁים מִיּוֹם שֶׁמָּלְאוּ לוֹ 18 שָׁנָה, וְהַמַּעֲבָר יִתְבַּצֵּעַ מִיָּידִית.
בְּמִידָּה וְלֹא בִּיקֵּשׁ לְהֵירָשֵׁם בקופ"ח אַחֶרֶת בְּתוֹךְ שִׁישָּׁה חֳודָשִׁים מִיּוֹם שֶׁמָּלְאוּ לוֹ 18 שָׁנָה, יַמְשִׁיךְ לִהְיוֹת חָבֵר בְּאוֹתָהּ קוּפָּה שֶׁבָּהּ הָיָה חָבֵר, וְיוּכַל לַעֲבוֹר רַק בְּמוֹעֲדֵי הַמַּעֲבָר הַקְּבוּעִים בַּחוֹק.
חַיָּילִים וּמְשָׁרְתֵי קֶבַע
חַיָּילִים בְּשֵׁירוּת סָדִיר וּבְקֶבַע זַכָּאִים לְקַבֵּל שֵׁירוּתֵי בְּרִיאוּת מִצַּהַ"ל, וְלָכֵן אֵינָם זַכָּאִים לְקַבֵּל שֵׁירוּת רְפוּאִי מִכֹּחַ חוֹק בִּיטּוּחַ בְּרִיאוּת מַמְלַכְתִּי.
עִם הַשִּׁחְרוּר חוֹזְרִים הַחַיָּילִים לַחֲבֵרוּתָם בְּקוּפַּת חוֹלִים בָּהּ הָיוּ חֲבֵרִים טֶרֶם גִּיּוּסָם.
מוּמְלָץ לְכָל חַיָּיל לְבָרֵר עִם שִׁחְרוּרוֹ הַאִם הוּא רָשׁוּם כְּחָבֵר בְּקוּפַּת חוֹלִים, וְהַאִם הוּא חָבֵר בַּקּוּפָּה בָּהּ הוּא מְעוּנְיָין לִהְיוֹת (חַיָּיל יָכוֹל לְהֵירָשֵׁם לְמַעֲבָר מִקּוּפָּה לַקּוּפָּה עוֹד בֶּהֱיוֹתוֹ בַּשֵּׁירוּת).
עוֹלִים חֲדָשִׁים
עוֹלִים חֲדָשִׁים חַיָּיבִים לְהֵירָשֵׁם עִם הַגִּיעָם אַרְצָה כַּחֲבֵרִים בְּקוּפַּת חוֹלִים.
יֵשׁ לָשִׂים לֵב כִּי גַּם אִם הָעוֹלִים זַכָּאִים לְהִשְׁתַּתְּפוּת בְּמִימּוּן בִּיטּוּחַ הַבְּרִיאוּת מִטַּעַם מְדִינַת יִשְׂרָאֵל, אֵין בְּכָךְ לִפְטוֹר אוֹתָם מֵהַחוֹבָה לְהֵירָשֵׁם כַּחֲבֵרִים בְּקוּפַּת חוֹלִים, עַל מְנַת לִהְיוֹת זַכָּאִים לְקַבָּלַת הַשֵּׁירוּתִים הַמְּנוּיִים בַּסַּל שֶׁבַּחוֹק.
בַּעֲלֵי אַשְׁרַת שְׁהִיָּיה בָּאָרֶץ לְפִי תַּקָּנוֹת בִּיטּוּחַ בְּרִיאוּת מַמְלַכְתִּי
בְּאוֹגוּסְט 2016 נִכְנְסוּ לְתוֹקֶף תַּקָּנוֹת בִּיטּוּחַ בְּרִיאוּת מַמְלַכְתִּי לְבַעֲלֵי הֶיתֵּר שְׁהִיָּיה בָּאָרֶץ מִטַּעֲמֵי אִיחוּד מִשְׁפָּחוֹת. עַל מְקַבֵּל הַהֶיתֵּר לְהֵירָשֵׁם בְּקוּפַּת חוֹלִים, וּלְקַבֵּל מִמֶּנָּה וּמִמִּשְׂרַד הַבְּרִיאוּת שֵׁירוּתֵי בְּרִיאוּת/רְפוּאָה בְּהֶיקֵּף דּוֹמֶה לְשֵׁירוּתִים הַנִּיתָּנִים לַתּוֹשָׁב יִשְׂרָאֵל (לְמַעֵט שֵׁרוּתֵי בְּרִיאוּת בִּמְדִינוֹת חוּץ), כֹּל עוֹד הֶיתֵּר הַשְּׁהִיָּיה שֶׁלּוֹ בְּתוֹקֶף, וּדְמֵי בִּיטּוּחַ הַבְּרִיאוּת מְשׁוּלָּמִים עַל יָדוֹ כְּסִדְרָם . הֵיכָן מִתְבַּצֵּעַ רִישּׁוּם אוֹ מַעֲבָר לְקוּפַּת חוֹלִים?
רִישּׁוּם רִאשׁוֹנִי שֶׁל מִי שֶׁאֵינוֹ רָשׁוּם כְּחָבֵר בְּקוּפַּת חוֹלִים כָּלְשֶׁהִי, כְּמוֹ גַּם מַעֲבָר מִקּוּפָּה לְקוּפָּה, מִתְבַּצֵּעַ בַּסְּנִיפִים הַמְּמוּכָּנִים שֶׁל רְשׁוּת הַדּוֹאַר.
בְּמִקְרִים בָּהֶם מִתְעוֹרֶרֶת בְּעָיָה הַקְּשׁוּרָה לְהַכָּרָה בְּתוֹשָׁבוּת שֶׁל הַמְּבַקֵּשׁ לְהֵירָשֵׁם בַּדּוֹאַר, עָלָיו לִפְנוֹת לַמּוֹסָד לְבִיטּוּחַ לְאוּמִּי בְּאֵזוֹר מְגוּרָיו, לְהַסְדָּרַת הָעִנְיָין.
מַעֲבָר מִקּוּפָּה לַקּוּפָּה מִתְבַּצֵּעַ בִּסְנִיפֵי רְשׁוּת הַדּוֹאַר הַמְּמוּכָּנִים, וְכָרוּךְ בְּתַשְׁלוּם.​​
