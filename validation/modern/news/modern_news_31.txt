הַקְּרָב עַל אַסְטְרָטֶגְיַית הַיְּצִיאָה: אַזְהָרוֹת מִקְּרִיסַת הַמֶּשֶׁק וְדִיּוּן עַל פְּתִיחַת חֲנוּיוֹת וּמִסְפָּרוֹת

לְפִי הַהַעֲרָכוֹת, בִּתְחִילַּת הַשָּׁבוּעַ הַבָּא יִהְיוּ הֲקָלוֹת בִּמְקוֹמוֹת עֲבוֹדָה, בְּעִיקָּר בְּעַנְפֵי הַהַיי-טַק, הַפִינַנְסִים וְהַתַּעֲשִׂיָּיה.
מִשְׂרַד הָאוֹצָר וְיוֹעֲצוֹ שֶׁל נְתַנְיָהוּ פְּרוֹפ' שִׂמְחוֹן תּוֹמְכִים בִּפְתִיחַת חֲנוּיוֹת, מִסְפָּרוֹת וְסַלּוֹנֵי יוֹפִי.
בֵּנֶט יַצִּיעַ לִפְתּוֹחַ אֶת מַעֲרֶכֶת הַחִינּוּךְ מֵהַגַּנִּים וְעַד כִּיתָּה ג'.
מִשְׂרַד הַבְּרִיאוּת מִתְנַגֵּד לְהַצָּעוֹת

רֹאשׁ הַמֶּמְשָׁלָה בִּנְיָמִין נְתַנְיָהוּ יְכַנֵּס מָחָר (יוֹם ה') בְּ-15:00 דִּיּוּן מְיוּחָד רִאשׁוֹן בְּנוֹשֵׂא אַסְטְרָטֶגְיַית הַיְּצִיאָה וַהֲסָרָה הַדְרָגָתִית שֶׁל הַמִּגְבָּלוֹת נֶגֶד הִתְפַּשְּׁטוּת נְגִיף הַקּוֹרוֹנָה.
בְּרֶקַע הַדִּיּוּן, עִימּוּת בֵּין מִשְׂרְדֵי הָאוֹצָר וְהַבְּרִיאוּת בְּעַד וְנֶגֶד הַהֲקָלוֹת.
גַּם שַׂר הַכַּלְכָּלָה אֵלִי כֹּהֵן וְשַׂר הַבִּיטָּחוֹן נַפְתָּלִי בֵּנֶט תּוֹמְכִים בַּהֲקַלּוֹת.

לִקְרַאת הַדִּיּוּן הַנָּחָה נְתַנְיָהוּ אֶת הַגּוֹרְמִים הַשּׁוֹנִים לְנַסּוֹת וּלְהַגִּיעַ לְהַצָּעָה מוּסְכֶּמֶת וְזֹאת בְּשֶׁל פַּעֲרֵי הַגִּישׁוֹת בֵּין הַגּוֹרְמִים הַשּׁוֹנִים כֵּיצַד תֵּירָאֶה אַסְטְרָטֶגְיַית הַיְּצִיאָה.
בַּדִּיּוּן יִשְׁתַּתְּפוּ שָׂרִים וְכֵן נְצִיגֵי הַמָּלָ"ל, מִשְׂרַד הַבְּרִיאוּת, מִשְׂרַד הָאוֹצָר וְעוֹד מוּמְחִים.
הַדִּיּוּן צָפוּי לִהְיוֹת אָרוֹךְ מְאוֹד.

עִיקַּר הַוִּויכּוּחַ מִתְנַהֵל בֵּין מִשְׂרַד הָאוֹצָר לְמִשְׂרַד הַבְּרִיאוּת.
בְּמִשְׂרַד הָאוֹצָר סְבוּרִים שֶׁחַיָּיבִים לְהַתְחִיל לִפְתּוֹחַ אֶת הַמֶּשֶׁק חֲזָרָה, בְּדָגֵשׁ עַל עֲסָקִים קְטַנִּים תְּחִילָּה וּמְקוֹמוֹת עֲבוֹדָה.
בָּאוֹצָר מַאֲמִינִים שֶׁאִם נְבוֹדֵד בְּעִיקָּר אֶת הָאוּכְלוּסִיָּיה הַמְּבוּגֶּרֶת וְאֶת הַסּוֹבְלִים מִמַּחֲלוֹת הָרֶקַע, אֶפְשָׁר יִהְיֶה לְשַׁחְרֵר אֶת הַסֶּגֶר בְּהַדְרָגָה מִבְּלִי לְהַעֲמִיס עַל בָּתֵּי הַחוֹלִים.
יְצוּיַּן כִּי בְּנִיגּוּד לַתַּחֲזִיּוֹת שֶׁל מִשְׂרַד הַבְּרִיאוּת, אֵין כָּרֶגַע עֲשֶׂרֶת אֲלָפִים מוּנְשָׁמִים, אֶלָּא מְעַט יוֹתֵר מִמֵּאָה.
בָּאוֹצָר מַזְהִירִים שֶׁאִם לֹא יְשַׁחְרְרוּ אֶת הַסֶּגֶר, הַפְּגִיעָה בַּכַּלְכָּלָה תִּהְיֶה הַרְסָנִית וְתוֹבִיל לִקְרִיסָה שֶׁל הַמֶּשֶׁק.

מִנֶּגֶד, מִשְׂרַד הַבְּרִיאוּת טוֹעֵן שֶׁאֶפְשָׁר יִהְיֶה לְהַתְחִיל לְשַׁחְרֵר אֶת הַמֶּשֶׁק רַק כְּשֶׁמִּסְפָּר הַחוֹלִים בַּיּוֹם יַעֲמוֹד עַל 50-30.
בָּרוּר שֶׁיִּיקַּח עוֹד זְמַן לְהַגִּיעַ לְנָתוּן שֶׁכְּזֶה.
לְלַהַט הַוִּויכּוּחַ נִכְנָס מִשְׂרַד הַחִינּוּךְ שֶׁהָיָה רוֹצֶה לִרְאוֹת בָּתֵּי סֵפֶר נִפְתָּחִים כְּבָר בַּשָּׁבוּעַ הַבָּא.
מִשְׂרַד הַבְּרִיאוּת טוֹעֵן שֶׁזֶּה מוּקְדָּם וְשֶׁזֶּה עָלוּל לִגְרוֹם לְהַדְבָּקָה בְּקֶרֶב הָאוּכְלוּסִיָּיה הַצְּעִירָה שֶׁעֲלוּלָה לְהַדְבִּיק מְבוּגָּרִים וְחוֹלִים בְּסִיכּוּן.
נִבְחֶנֶת אֶפְשָׁרוּת לְאַפְשֵׁר לְכַמָּה מִשְׁפָּחוֹת גַּרְעִינִיּוֹת לְהִתְאַחֵד כְּדֵי לִשְׁמוֹר עַל יְלָדִים עַל מְנַת לְאַפְשֵׁר יְצִיאָה לַעֲבוֹדָה.

גּוֹרְמִים בַּמָּלָ"ל מְדַבְּרִים עַל פְּשָׁרָה שֶׁל בֵּין 100 לְ-150 נִדְבָּקִים בַּיּוֹם - כִּתְנַאי לַהֲקָלָה בְּהַגְּבָּלוֹת.
הַהַעֲרָכָה הִיא שֶׁבְּסוֹפוֹ שֶׁל דָּבָר תִּתְקַבֵּל תּוֹכְנִית זְהִירָה מְאוֹד שֶׁמִּתְחַשֶּׁבֶת בְּגִישׁוֹת הַשּׁוֹנוֹת.
לְאַחַר גִּיבּוּשׁ תּוֹכְנִית מוּסְכֶּמֶת, הִיא תּוּבָא לְאִישּׁוּר הַמֶּמְשָׁלָה בְּמַהֲלַךְ סוֹף הַשָּׁבוּעַ, כָּךְ שֶׁלֹּא יִהְיוּ הֲקָלוֹת אִם בִּכְלָל לִפְנֵי תְּחִילַּת הַשָּׁבוּעַ הַבָּא.

פָּקִיד בָּכִיר אָמַר: "לְהַגִּיד שֶׁחוֹזְרִים לַשִּׁגְרָה זֶה לֹא נָכוֹן.
זֹאת תִּהְיֶה הִתְמוֹדְדוּת אַחֶרֶת.
הַמִּילָּה שִׁגְרָה הִיא מְסוּכֶּנֶת, וְאִם כְּבָר שִׁגְרָה אַחֶרֶת מִזּוֹ שֶׁהָיְיתָה לִפְנֵי הַקּוֹרוֹנָה.
זֶה יִהְיֶה אִיטִּי וּמוּדְרָג".

לְפִי הַהַעֲרָכוֹת, בִּתְחִילַּת שָׁבוּעַ הַבָּא יִהְיוּ הֲקָלוֹת בִּמְקוֹמוֹת עֲבוֹדָה, בְּעִיקָּר בְּעַנְפֵי הַהַיי-טַק, הַפִינַנְסִים וְהַתַּעֲשִׂיָּיה.
מִשְׂרַד הָאוֹצָר מַצִּיעַ לִפְתּוֹחַ חֲנוּיוֹת קְטַנּוֹת בָּרְחוֹבוֹת.
מִשְׂרַד הַבְּרִיאוּת מִתְנַגֵּד בַּשָּׁלָב הַזֶּה.
שַׂר הַכַּלְכָּלָה אֵלִי כֹּהֵן מַצִּיעַ לִפְתּוֹחַ גַּם קַנְיוֹנִים, בְּלִי רְשָׁתוֹת מָזוֹן, אַךְ מִשְׂרַד הַבְּרִיאוּת מִתְנַגֵּד בְּתוֹקֶף.
יוֹעֲצוֹ הַכַּלְכָּלִי שֶׁל נְתַנְיָהוּ, פְּרוֹפ' אָבִי שִׂמְחוֹן, וְגַם גּוֹרְמִים בַּמָּלָ"ל מַסְכִּימִים לִפְתִיחָה הַדְרָגָתִית שֶׁל חֲנוּיוֹת קְטַנּוֹת בָּרְחוֹבוֹת.

בְּמִסְגֶּרֶת הַוִּויכּוּחַ עַל פְּתִיחַת עֲסָקִים יֵשׁ וִיכּוּחַ גַּם לְגַבֵּי מִסְפָּרוֹת וְסַלּוֹנֵי יוֹפִי.
מִשְׂרַד הַבְּרִיאוּת חוֹשֵׁב שֶׁאָסוּר לִפְתּוֹחַ, וְשֶׁגַּם אִם יִפְתְּחוּ עֲסָקִים אָסוּר לִפְתּוֹחַ עִסְקֵי יוֹפִי שֶׁכֵּן הֵם כּוֹלְלִים מַגָּע וְסַכָּנַת הַדְבָּקָה.
יוֹעֲצוֹ שֶׁל נְתַנְיָהוּ אָבִי שִׂמְחוֹן, שַׂר הַכַּלְכָּלָה אֵלִי כֹּהֵן וְגַם גּוֹרְמִים בַּמָּלָ"ל תּוֹמְכִים בִּפְתִיחַת מִסְפָּרוֹת וּסְבוּרִים שֶׁמִּשְׂרַד הַבְּרִיאוּת צָרִיךְ לָתֵת הַנְחָיוֹת אֵיךְ נִיתָּן לַעֲשׂוֹת אֶת זֶה בַּצּוּרָה הֲכִי בְּטוּחָה.
אֶחָד הַנּוֹשְׂאִים שֶׁעֲלֵיהֶם יֵשׁ הַסְכָּמָה בַּדִּיּוּנִים הַמַּקְדִּימִים הִיא שֶׁאֲנָשִׁים מְבוּגָּרִים יִצְטָרְכוּ עֲדַיִין לְהִישָּׁאֵר בַּבָּתִּים וְהַהֲקָלוֹת לְגַבֵּיהֶם יִידָּחוּ לַשְּׁלַבִּים הַמִּתְקַדְּמִים יוֹתֵר.

אֲבָל עוֹד לִפְנֵי הַוִּויכּוּחַ עַל הָעֲנָפִים שֶׁיְּשׁוּחְרְרוּ וְהַקֶּצֶב - הַוִּויכּוּחַ הַגָּדוֹל הוּא עַל מַהוּ הַסַּף לַשָּׁלָב הָרִאשׁוֹן שֶׁל הַיְּצִיאָה וּמָה הֵם הַקְּרִיטֶרְיוֹנִים לְמַעֲבָר מִשָּׁלָב לְשָׁלָב.
כְּלוֹמַר, כַּמָּה חוֹלִים, כַּמָּה מוּנְשָׁמִים.

שַׂר הַכַּלְכָּלָה אֵלִי כֹּהֵן מַצִּיעַ לְהַרְחִיב אֶת הַהֲקָלוֹת בְּמִסְחָר גַּם לַקַּנְיוֹנִים כְּפִי שֶׁקּוֹרֶה בִּדְרוֹם קוֹרֵיאָה, אוֹסְטְרִיָּה וּמְדִינוֹת נוֹסָפוֹת וְזֹאת לְפִי הַכְּלָלִים הַבָּאִים: אָדָם עַל כָּל חֲמִישָּׁה מֶטְרִים מְרוּבָּעִים, בְּדִיקוֹת חוֹם בַּכְּנִיסוֹת, חוֹבַת חֲבִישַׁת מַסֵּכוֹת וּכְפָפוֹת לְכָל הָעוֹבְדִים וְגַם לַמְּבַקְּרִים.
הַשַּׂר אֵלִי כֹּהֵן אָמַר: "צָרִיךְ לְתַרְגֵּם אֶת הַהַצְלָחָה הַבְּרִיאוּתִית וְכַמּוּת הַמּוּנְשָׁמִים הַנְּמוּכָה יַחֲסִית לְהַקְּטָנַת הַפְּגִיעָה הַכַּלְכָּלִית בַּמֶּשֶׁק.
כְּשֶׁהָעֲלִיָּיה בְּמִסְפַּר הַמּוּנְשָׁמִים הִיא חֲמִישָּׁה בַּיּוֹם וְהַפְּגִיעָה בַּמֶּשֶׁק הִיא יוֹתֵר מִמִּילְיַארְד שֶׁקֶל בַּיּוֹם - אֵין מָנוֹס מִלְּאַשֵּׁר הֲקָלוֹת.
צָרִיךְ לָבוֹא וְלִקְצוֹר אֶת הַפֵּירוֹת לְטוֹבַת הַקְּטָנַת הַפְּגִיעָה הַכַּלְכָּלִית וּלְהַתְחִיל לָתֵת לָעֲסָקִים הַקְּטַנִּים אֶת מִרְוָוח הַנְּשִׁימָה שֶׁהֵם כֹּה זְקוּקִים לָהֶם".

שָׁרִים שֶׁתּוּדְרְכוּ עַל יְדֵי הַמָּלָ"ל אוֹמְרִים שֶׁהָעִיקָּרוֹן שֶׁמַּנְחָה אֶת אַסְטְרָטֶגְיַית הַיְּצִיאָה יִהְיֶה שְׁמִירָה עַל רָמָה נְמוּכָה שֶׁל חוֹלִים קָשֶׁה וְזֹאת כְּדֵי לְאַפְשֵׁר מִרְוָוח טָעוּת.
"כַּיּוֹם יֵשׁ 3,500 מְכוֹנוֹת הַנְּשָׁמָה וּמְתוּפְעָלוֹת כְּ-200", הִסְבִּיר אֶחָד הַשָּׂרִים.
"אִם אַתָּה עַכְשָׁיו בָּא וּמְאַפְשֵׁר חֲזָרָה לְשִׁגְרָה וְחָלִילָה עָשִׂיתָ טָעוּת בְּשִׁיקּוּל דַּעַת וְהָיִיתָ מַתִּירָנִי מִדַּי – אַתָּה עָלוּל לְהָבִיא לַעֲלִיָּיה בְּכַמּוּת הַחוֹלִים וּמִכָּאן בְּכַמּוּת הַחוֹלִים קָשֶׁה וְהַמּוּנְשָׁמִים.
לָכֵן יְשַׁחְרְרוּ אֶת הָרֶסֶן בַּהֲנָחָה שֶׁאִם תִּהְיֶה הִתְפָּרְצוּת חוֹזֶרֶת נוּכַל לָתֵת מַעֲנֶה לְחוֹלִים קָשֶׁה".

כְּכָל שֶׁיִּתְוַוסְּפוּ עוֹד מְכוֹנוֹת הַנְּשָׁמָה זֶה יַגְדִּיל אֶת מִרְוָוח הַטָּעוּת וְזֶה יִילָּקַח בְּחֶשְׁבּוֹן בְּשִׁיקּוּל הַדַּעַת בְּשִׁחְרוּר הַמֶּשֶׁק.
"אָנוּ לֹא רוֹצִים לְהַגִּיעַ לְסִיטוּאַצְיָה שֶׁצְּרִיכִים לִבְחוֹר מִי מַשְׁאִירִים בַּחַיִּים וְאֶת מִי מְנַתְּקִים מֵהַמְּכוֹנָה", הוֹסִיף הַשַּׂר.
עִיקָּרוֹן מַנְחֶה נוֹסָף בְּגִיבּוּשׁ הַתָּכְנִית הָאַסְטְרָטֵגִית הוּא הִימָּצְאוּתָם שֶׁל בְּדִיקוֹת סְרוֹלוֹגְיוֹת אֲמִינוּת.
כְּכָל שֶׁהַבְּדִיקוֹת הָאֵלֶּה יִהְיוּ זְמִינוּת מַהֵר יוֹתֵר, כָּךְ נִיתָּן יִהְיֶה לְהָאִיץ אֶת תַּהֲלִיךְ הַשִּׁחְרוּר שֶׁל מִי שֶׁיִּימָּצֵא שֶׁיֵּשׁ בְּגוּפוֹ נוֹגְדָנִים.


שַׂר הַבִּיטָּחוֹן נַפְתָּלִי בֵּנֶט יַצִּיג מָחָר מָחָר בַּיְּשִׁיבָה הַמַּקְדִּימָה שֶׁל קַבִּינֵט הַקּוֹרוֹנָה אֶת תְּפִיסָתוֹ "לַעֲבוֹר מִפַּטִּישׁ לְפִינְצֵטָה".
לְפִי גִּישָׁה זוֹ יֵשׁ לִפְתּוֹחַ בְּאוֹפֶן מִיָּידִי וּמַשְׁמָעוּתִי אֶת הַכַּלְכָּלָה, הַמִּסְחָר וְגַם אֶת מַעֲרֶכֶת הַחִינּוּךְ (גַּנִּים עַד כִּיתָּה ג') כְּבָר בְּיוֹם רִאשׁוֹן הַקָּרוֹב.

בֵּנֶט יִדְחוֹף לִפְתּוֹחַ כִּמְעַט 100% מֵהָעֲסָקִים בְּיִשְׂרָאֵל: יִיצּוּר, מִסְחָר וְשֵׁירוּתִים, לְמַעֵט פְּנַאי, בִּידּוּר וְרִיכּוּזִים גְּדוֹלִים, וּלְמַעֵט עוֹבְדִים מֵעַל גִּיל 65 אוֹ עוֹבְדִים עִם מַחֲלוֹת רֶקַע.
זֹאת, לְצַד שׁוּרַת פְּעוּלּוֹת שֶׁל חִיזּוּק צְעָדִים שֶׁל רִיחוּק חֶבְרָתִי (חֲבִישַׁת מַסֵּיכוֹת, שְׁמִירָה עַל מֶרְחָק שֶׁל 2 מֶטֶר, חוֹבַת מְדִידַת חוֹם בַּכְּנִיסָה לַעֲבוֹדָה, נָהֳלֵי חִיטּוּי וְכוּ'), שְׁמִירָה הֲדוּקָה עַל בְּנֵי 65 וּמַעְלָה בְּשָׁלָב זֶה (וְיַחַס מְיוּחָד לִבְנֵי 65-50), שְׁמִירָה הֲדוּקָה בִּמְיוּחָד עַל בָּתֵּי אָבוֹת וְרִיכּוּזֵי קְשִׁישִׁים, הַגְדָּלָה מוּאֶצֶת שֶׁל הֶיקֵּף בְּדִיקוֹת הָ-PCR וְהַבְּדִיקוֹת הַסֵּירוֹלוֹגִיּוֹת, שִׁיפּוּר דְּרָמָטִי בִּמְהִירוּת נְטִילַת דְּגִימוֹת וּפִיעְנוּחָן (תּוֹךְ 12 שָׁעוֹת וְלֹא שָׁבוּעַ).

עוֹד בַּתּוֹכְנִית שֶׁל בֵּנֶט, סְגָרִים מְמוּקָּדִים (בִּנְיָין מְסוּיָּם, שְׁכוּנָה מְסוּיֶּמֶת וְכַד') בַּמָּקוֹם סֶגֶר בְּרָמָה לְאוּמִּית.
שַׂר הַבִּיטָּחוֹן סָבוּר כִּי הַכַּלְכָּלִי וְהָרְפוּאִי וְהַפְּגִיעָה בָּעוֹצְמָה הַלְּאוּמִּית שֶׁל יִשְׂרָאֵל מֵהֶמְשֵׁךְ סֶגֶר, גָּדוֹל לְאֵין עָרוּךְ מֵהַסִּיכּוּן הָרְפוּאִי הַיָּשִׁיר שֶׁל הַקּוֹרוֹנָה אֲשֶׁר נִיתָּן לְנִיהוּל.
הֶמְשֵׁךְ הַסֶּגֶר בְּרָמָה דּוֹמָה (אוֹ מְעַט מוּפְחֶתֶת), כָּךְ סָבוּר בֵּנֶט, יְהַוֶּוה פְּגִיעָה אֲנוּשָׁה בִּמְדִינַת יִשְׂרָאֵל וּבְאֶזְרָחֶיהָ.

לְשִׁיטָתוֹ שֶׁל שַׂר הַבִּיטָּחוֹן, הַסֶּגֶר שֶׁהָיָה נָכוֹן בַּעֲרָפֶל שֶׁל תְּחִילַּת הַמַּגֵּיפָה אֵינוֹ נָכוֹן כָּעֵת כַּאֲשֶׁר יֵשׁ מִילְיוֹן מוּבְטָלִים.
בְּהֵיעָדֵר מַעֲרַךְ בְּדִיקוֹת מַקִּיף, הַמּוֹדֵל שֶׁל בֵּנֶט מִתְבַּסֵּס עַל קֶצֶב הַתּוֹסֶפֶת הַיּוֹמִית שֶׁל חוֹלִים קָשִׁים וְחוֹלִים בְּהַנְשָׁמָה.