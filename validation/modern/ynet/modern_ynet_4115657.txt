הוֹדּוּת לִירִידָה בַּהַפְרָשׁוֹת לְחוֹבוֹת מְסוּפָּקִים וְהַכְנָסוֹת מִימּוּן גְּבוֹהוֹת מִזְרָחִי טְפָחוֹת רָשַׁם בָּרִבְעוֹן הַשֵּׁנִי רֶוַוח נָקִי מַפְתִּיעַ שֶׁל 252 מִילְיוֹן שֶׁקֶל.
מְדוּבָּר עֲלִיָּיה שֶׁל 26% בְּיַחַס לְרֶוַוח נָקִי שֶׁל 200 מִילְיוֹן שֶׁקֶל שֶׁרָשַׁם הַבַּנְק בָּרִבְעוֹן הַמַּקְבִּיל אֶשְׁתָּקַד.
הַתְּשׁוּאָה עַל הַהוֹן הָעַצְמִי שֶׁל הַבַּנְק עָמְדָה עַל 15.2% בְּחִישּׁוּב שְׁנָתִי.
הַתּוֹצָאוֹת הָיוּ טוֹבוֹת מַשְׁמָעוּתִית מִתַּחֲזִיּוֹת הָאָנָלִיסְטִים.

הַכְנָסוֹת הַמִּימּוּן בְּרוּטוֹ שֶׁל הַבַּנְק הִסְתַּכְּמוּ בְּ-795 מִילְיוֹן שֶׁקֶל בָּרִבְעוֹן הַשֵּׁנִי, לְעוּמַּת 714 מִילְיוֹן שֶׁקֶל בָּרִבְעוֹן הַמַּקְבִּיל, צְמִיחָה שֶׁל 11.3%.
הוֹצָאוֹת הַבַּנְק בְּגִין הֶפְסֵדֵי אַשְׁרַאי הִסְתַּכְּמוּ בְּ-80 מִילְיוֹן שֶׁקֶל בָּרִבְעוֹן הַשֵּׁנִי, בְּהַשְׁוָואָה לְהוֹצָאוֹת בְּגִין הֶפְסֵדֵי אַשְׁרַאי שֶׁל 122 מִילְיוֹן שֶׁקֶל בָּרִבְעוֹן הַמַּקְבִּיל.
בְּכָךְ הִסְתַּכְּמוּ הַכְנָסוֹת הַמִּימּוּן נָטוּ בְּ-715 מִילְיוֹן שֶׁקֶל.
 
עַל רֶקַע מַשְׁבֵּר הַחוֹבוֹת הַמַּחֲרִיף בְּגוּשׁ הָאֵירוֹ וְהַהַשְׁפָּעָה הַמַּשְׁמָעוּתִית עַל בַּנְקִים גְּדוֹלִים בְּאֵירוֹפָּה בְּעִקְבוֹתוֹ הֶחֱלִיטָה הַנְהָלַת מִזְרָחִי טְפָחוֹת לְפָרֵט גַּם בְּדוּ"חַ הַדִּירֶקְטוֹרְיוֹן אֶת שִׁיעוּר הַחֲשִׂיפָה שֶׁל הַבַּנְק לְאַגַ"ח שֶׁל מְדִינוֹת בְּרַחֲבֵי הָעוֹלָם.
בַּשּׁוּרָה הַתַּחְתּוֹנָה הַחֲשִׂיפָה שֶׁל הַבַּנְק לְאִיגְּרוֹת חוֹב שֶׁל יָוָון, פּוֹרְטוּגָל, סְפָרַד וְאִירְלַנְד (מְדִינוֹת הָ-PIGS) עוֹמֶדֶת עַל 228 מִילְיוֹן שֶׁקֶל בִּלְבַד.
מִתּוֹךְ סְכוּם זֶה אַף חוֹב לֹא מוּגְדָּר עַל יְדֵי הַבַּנְק כִּבְעָיָיתִי.
 
בְּלִידֵר שְׁוָקֵי הוֹן צִיפּוּ מִמִּזְרָחִי טְפָחוֹת לְהַצִּיג רֶוַוח נָקִי שֶׁל 209 מִילְיוֹן שֶׁקֶל וּתְשׁוּאָה עַל הַהוֹן הָעַצְמִי שֶׁל 12.6% בְּחִישּׁוּב שְׁנָתִי.
הַתַּחֲזִית שֶׁסִּיפֵּק אַלּוֹן גְּלָזֶר לְהַכְנָסַת הַמִּימּוּן שֶׁל מִזְרָחִי בְּנִיכּוּי הֶפְסֵדֵי אַשְׁרַאי הָיְיתָה 760 מִילְיוֹן שֶׁקֶל, כְּשֶׁהַתַּחֲזִית לְהַפְרָשָׁה לְחוֹבוֹת מְסוּפָּקִים הָיְיתָה 79 מִילְיוֹן שֶׁקֶל.
 
בְּבֵית הַהַשְׁקָעוֹת מֵיטַב צִיפּוּ שֶׁבַּנְק מִזְרָחִי טְפָחוֹת יַצִּיג רֶוַוח נָקִי שֶׁל 201 מִילְיוֹן שֶׁקֶל בָּרִבְעוֹן הַשֵּׁנִי וּתְשׁוּאָה שֶׁל 11.8% עַל הַהוֹן הָעַצְמִי בְּחִישּׁוּב שְׁנָתִי.
הַתַּחֲזִית שֶׁסִּיפֵּק טְרַנְס קְלִינְגְּמָן הָיְיתָה הַכְנָסוֹת מִימּוּן שֶׁל 714 מִילְיוֹן שֶׁקֶל.