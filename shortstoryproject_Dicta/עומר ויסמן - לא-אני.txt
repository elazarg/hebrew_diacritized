אֲנִי מִתְהַלֵּךְ בֵּין כּוֹתְלֵי בֵּית הַהוֹרִים הַיָּתוֹם, לְקִיר מַצְהִיב אֶחָד שֶׁל
חַדְרוֹ אוֹמֵר בְּשֶׁקֶט "שֵׁשׁשׁשׁשׁשׁשׁשׁשׁ", וְאַשְׁמַת אָבִיו עוֹנָה לוֹ דְּבַר מָה בִּשְׁתִיקָה. אֲנִי
שׁוֹאֵל אֶת הַתִּקְרָה, "אַתֶּם שׁוֹמְעִים?", וּפַחֲדֵי הָאָב מְשִׁיבִים לוֹ, "אַל תִּפְחַד
מֵהַשְּׁתִיקָה". אֲנִי קוֹרֵא דֶּרֶךְ הַחַלּוֹן אֶל הָעֵץ "זֶה אַבָּא שֶׁלִּי שֶׁתָּלָה עַל
עֵץ דַּעַת הַטּוֹב" וְנֶפֶשׁ הָרְפָאִים הָאַבָּהִית אוֹמֶרֶת בְּלִי מִילִּים, "שְׁתִיקָה הִיא רַק צֵל לֹא
חוֹשֶׁךְ מוּחְלָט". אֵיבָר מִינוֹ קָרָא בְּקוֹל רוֹפֵס, "אֲנִי חַיָּיב לִרְאוֹת אֶת הָאֱמֶת
הָעֵירוּמָּה", וּבְמַרְאַת חֲדַר הַשֵּׁינָה רוֹאֶה אֲנִי אֶת פְּנֵי אָבִיו וּשְׂפָתָיו מוּזָזוֹת לְלֹא הֶגֶה:
"אֲנִי מְקַוֶּוה שֶׁהֵבַנְתָּ אֶת מִכְתָּב פְּרֵידָתִי". אֲנִי שָׁם אוֹזְנוֹ לְחוֹר בָּרִצְפָּה וְהָאֲוִויר בּוֹ
דּוֹבֵר "נָשְׁמוּ נְשָׁמוֹת אֶת כָּל הַמִּילִּים הַיָּפוֹת שֶׁלָּכֶן", וּבְאוֹזְנוֹ הָאַחֶרֶת אוֹמֵר אַבָּא
מֵעוֹלָם הָאֱמֶת אֶל עוֹלָמוֹ שֶׁל הַבֵּן, "הָעוֹלָם יָפֶה יוֹתֵר בִּלְעָדַיי". הַמָּסָךְ סְבִיב צַוּוֹאר
אֲנִי נִדְלַק לְרֶגַע לֵאמוֹר "עוֹלָם בּוֹ הַשֶּׁקֶר טוֹב כַּאֲמִיתָּהּ", וְאָבִיו מַמְשִׁיךְ בְּקוֹלוֹת
אִמְאַבָּא "טוֹב כְּמוֹ אִמֵּךְ לִפְנֵי שֶׁפָּגְשָׁה בִּי". הַמַּרְאֶה קָרְאָה "הַסּוֹף כָּל כָּךְ קָרוֹב
שֶׁהוּא כְּבָר מֵאֲחוֹרֵינוּ" וּמַר עוֹלָם גִּילָּה בָּאוֹזְנִיּוֹת הַמּוּזְנוֹת זַיִן כִּי "לִפְנֵי שֶׁאָבִיךְ
עָזַב אִמֵּךְ אָמְרָה לוֹ כִּי אַתָּה דּוֹמֶה לוֹ". 
אֲנִי שָׁתָה קְצָת וָודְקָה וְאָמַר "הַסּוֹף אוֹ הַהַתְחָלָה, בֵּינְתַיִים שֶׁיִּהְיֶה
לְחַיִּים", וְזָרַק אֶת הַכּוֹס עַל תְּמוּנַת אָבִיו שֶׁעַל שׁוּלְחַן הַמִּטְבָּח. בְּקוֹל דּוֹמֵעַ הִבִּיעָה בְּפָנָיו
הַתְּמוּנָה: "אָמַרְתִּי לְאִמָּא שֶׁאַתָּה יוֹתֵר אֲנִי מִשֶּׁהָיִיתִי עַצְמִי". פַּעֲמוֹן הַתַּנּוּר צִלְצֵל
וַאֲנִי הָעוֹלָל הַגָּדוֹל לָקַח אֶת הַבּוּלְבּוּל הַמְּמוּלָּא לְפִיו בְּעוֹד נָקְבוּ שֶׁל הָאֵיבָר אוֹמֵר, "הַפִּין
הַזֶּה לְחֵךְ אָנִין מַתְאִים טָעִים". אֲנִי רָץ לְהָקִיא בָּאַסְלָה שָׁם הִשְׁתַּקֵּף אֵלָיו הָאָב וְהִסְבִּיר,
"בַּדְּבָרִים הָאֵלּוּ דִּיבַּרְתִּי אֶת מַשְׂאַת נַפְשִׁי". הָאֲנִי הָעוֹלָל הַגָּדוֹל קָם וְאָמַר כְּמוֹ הָיָה
בְּתוֹךְ תּוֹכְנִית טֵלֵוִויזְיָה: "הַיָּתוֹם אַחִים שֶׁלִּי הוּא הַיְּצוּר הֲכִי פָּחוֹת בּוֹדֵד כָּאן כִּי
הַשְּׁתִיקָה תָּמִיד אִיתּוֹ". הוּא נִזְכַּר בַּמִּשְׁפָּט שֶׁאָמַר לוֹ אָבִיו, כְּשֶׁיָּשֵׁן הַיֶּלֶד אוֹתוֹ לַיְלָה בּוֹ נֶעֱזָב,
"הֲתַשְׁכִּים לִשְׁכּוֹחַ אוֹתִי", וְהַשֵּׁינָה עָנְתָה לוֹ בְּלֵב הַיֶּלֶד, "לַיְלָה טוֹב אַבָּא,
מְקַוֶּוה שֶׁיִּהְיוּ לְךָ חֲלוֹמוֹת אֲמִיתִּיִּים". הָעוֹלָל מִתְעוֹרֵר מֵהַחֲלוֹם וּמְגַלֶּה כִּי הוּא גָּדוֹל מִדַּי
לְעוֹלָמוֹ וְצוֹעֵק לְעַצְמוֹ בְּפֶה פָּעוּר כְּמוֹ פֶּצַע "שֶׁקֶט!". הוּא קָם מִן הַמִּיטָּה וּמַבִּיט
בִּמְאַוְורֵר הַתִּקְרָה, וְאַשְׁמְהָמָה שֶׁל אִמּוֹ אוֹמֶרֶת "אִמָּא לֹא אֲשֵׁמָה". דִּיבּוּר מְדַבֵּר מֵאֵלָיו
מֵעֵבֶר לַשָּׂפָה הַפְּצוּעָה, "הִקְשִׁיבוּ, הִקְשִׁיבוּ טוֹב לְאוֹזְנְכֶם". אִמָּא בְּפַחַד מַכָּה בָּעוֹר תּוֹף
הָעוֹלָל הַגָּדוֹל: "לֹא אִמָּא אֲשֵׁמָה אַתָּה הוּא הַמְּפַחֵד מִמֶּנָּה". אֲנִי פּוֹתֵחַ אֶת הַחַלּוֹן
וְצָוַוח בְּחֶדְוָוה "זֹאת אִמָּא שֶׁלִּי גּוֹנַחַת, מִתְעַלֶּסֶת עִם עֵץ הַחַיִּים הָרַע". רוּחַ הַפְּרָצִים
שֶׁל אִמָּא חוֹדֶרֶת אֶל הַבַּיִת וְאוֹחֶזֶת שׁוּב בְּנֶפֶשׁ אֲנִי מְקַרְקֶרֶת: "אַל תַּעֲזוֹב אוֹתִי
לְנַפְשִׁי". הִיא אוֹחֶזֶת בָּאֵיבָר מִינוֹ וְזֶה מְפַזֵּם "עֵץ, עָנָף, עָלָה, תָּמִיד הִיא מִתְעַלֶּסֶת
עִם מַשֶּׁהוּ כְּשֶׁאֲנִי מְגוֹרֶה". בִּשְׂפַת אִמָּהּ מַפְצִירָה בּוֹ אִמּוֹ "אַל תַּעֲזוֹב מִלְּבַדְּךָ הַכּוֹל רַק
מִילִּים". אֲנִי מְנַסֶּה לִשְׁאוֹף פְּנִימָה אֶת כָּל רוּחַ הָאִמָּא וְחוֹשֵׁב, "הִיא לֹא צְרִיכָה
אֲוִויר יֵשׁ לָהּ אוֹתִי, אֶת אַהֲבַת חַיֶּיהָ". הוּא מְנַסֶּה לִבְלוֹס אֶת דְּמוּת הַאִם בְּתוֹךְ עוֹלָמוֹ
הַקָּטָן כְּגוּפוֹ הָעוֹלָל אַךְ אֲפִילּוּ קוֹלָהּ שֶׁל אִמָּא עוֹלֶה עַל מִידּוֹתָיו וּמַרְעִיד אוֹתוֹ בְּהִתְוַודּוּת
שִׁקְרִית: "הַלְּוַואי וְהָיִיתָ כָּל עוֹלָמִי". מָסָךְ הַטֵּלֵוִויזְיָה שׁוּב מוּאָר לַחַיִּים וּמַנְחֶה
הַשַּׁעֲשׁוּעוֹן אוֹמֵר לְאִמָּא, "בִּלְבַלְבַּלְבֶּל פּוֹנְטִיּוּס הַצָּלוּב אַתְּ מָנָה חַמָּה!". אִמָּא מְנַסֶּה
לְחַקּוֹת אֶת קוֹל אֲנִי הָאָב וְגוֹרֶסֶת בְּשִׁינֶּיהָ כִּי "אַבָּא לֹא עָזַב אוֹתְךָ רַק אוֹתִי". אֲנִי
הָעוֹלָל הַגָּדוֹל מְנַסֶּה לְהַבִּיט בְּקוֹל אַךְ רוֹאֶה רַק מָוֶות, וְזֶה אוֹמֵר: "אֲנִי נוֹלַדְתִּי יָתוֹם
הַהֵיעָדְרוּת תָּמִיד אוֹחֶזֶת בְּכַפָּהּ נַפְשִׁי". אֲנִי מַתְחִיל לִצְחוֹק בְּעוֹד אִמָּא מְשַׁנָּה גִּרְסָתָהּ:
"אַבָּא עָזַב כִּי אָמַרְתִּי לוֹ שֶׁאַתָּה לֹא מִמֶּנּוּ". 
אֲנִי הַמּוּתָּשׁ מִכָּל הָרוּחוֹת וְהַשֵּׁדִים מוֹזֵג וָודְקָה, מִרְיָם אֶת הַכּוֹס לַחַיִּים
וְאוֹמֵר "לַמָּוֶות!". רוּחַ הַפְּרָצִים נִשְׁבָּה בְּמִפְרָצָיו כְּמוֹ אִם מְלַטֶּפֶת וּמִלְּחֹשֶׁת "אֲנִי
לֹא רוֹצָה לָמוּת בִּלְעָדֶיךָ". אֲנִי נָגַס בִּשְׁאֵרִיּוֹת אֲרוּחָתוֹ כְּדֵי לְמַתֵּן אֶת טַעַם הַוּוֹדְקָה וְאָמַר
בְּפֶה מָלֵא מָוֶות, "אֲנִי לֹא יָכוֹל לְהַפְסִיק לֶאֱכוֹל אֶת הַבּוּלְבּוּל הַמְּמוּלָּא דָּם הַזֶּה",
מֵחוֹרָיו שֶׁהִתִּירוּ בּוֹ שִׁינֵּי הָאֲנִי אָמַר הַבּוּלְבּוּל בְּקוֹלָהּ שֶׁל אִמָּא, "בְּבַקָּשָׁה אַל תִּדְרוֹשׁ עוֹד
דָּבָר מִלְּבַד לָמוּת עַמִּי". אֲנִי סִייֵּם אֶת הַמָּנָה וְגִיהֵק: "מִלְּבַד הוּא דְּבַר יַחֲסֵי, אָחִי,
אֲנִי תָּמִיד מִלְּבַד דָּבָר זֶה אוֹ אַחֵר בִּיחָסַיי עִם הָאַחֵר". אֲנִי דִּידָּה הַחוּצָה אֶל הַגִּינָּה לְהָקִיא
בַּשְּׁלוּלִית. רֶגַע לִפְנֵי רָאָה בָּהּ בַּת דְּמוּת אִמָּא שׁוֹאֶלֶת: "לֹא תִּשְׁכָּחֵנִי לָעַד?" וְהַיֶּלֶד
קֶרֶס לְתוֹךְ הַמַּיִם הָעֲכוּרִים, מְמַלְמֵל "אֲנִי רַק רוֹצָה לִשְׂחוֹת עַד קְצֵה הַחַיִּים" וְנִרְדַּם
בְּמֵי הָאַפְסִיִּים, מְדַבֵּר בָּנִים לֹא נִים "לַיְלָה טוֹב אִמָּא לְכִי לָךְ לְאִיבּוּד לְלֹא אֲנִי בַּחֲלוֹמִי
הַמִּיתִי". בַּחוֹשֶׁךְ הַחֲלוֹם עָלָה קוֹל צְעָקָה "שָׁתְקוּ כְּבָר", וְהָעוֹלֵל הַגָּדוֹל הִתְעוֹרֵר בָּאַשְׁמָה
וְאַשְׁמָאמָא אָמְרָה זֶה לֹא הַכּוֹל הָיָה בִּגְלָלִי, וְקוֹלָהּ קוֹלָם שֶׁל אֲמַאבָּא. נִרְעַשׁ מֵהַדּוּאֵט בְּלַחַשׁ הַזֶּה
עָבַר בֵּין כָּל קִירוֹת הַבַּיִת הִכָּה בָּהֶם וְקָרָא נֶחְרָד, "הִנֵּה  הֵם מְדַבְּרִים שׁוּב אִם וְאָב". הוּא שָׁמַע אֶת קוֹלָם שׁוּב כָּעֵת
מִבַּעַד לַחַלּוֹן, אוֹמֵר בְּפַחַד נוֹקֵשׁ שִׁינַּיִים "אִם לֹא נֹאכַל זֹאת שׁוּב נָמוּת". אֲנִי הָעוֹלָל הַגָּדוֹל
נֶחְפַּז לְהַשְׁלִיךְ אֶת הַשְּׁרַפְרַף הַמִּתְקַלֵּף שֶׁמְּנַפֵּץ אֶת הַזְּגוּגִית וְרוֹאָה אֶת אַמָּאבָא מַצִּיעִים זֶה לְזוֹ פְּרִי
מֵעֵץ הַדַּעַת חַיִּים וְאֵיבְרֵי הַמִּין שֶׁלָּהֶם אָמְרוּ נוֹטְפֵי עָסִיס "אַבָּאמָא אוֹכְלִים וּמִשֶּׁתַּגְלִים וַאֲנַחְנוּ
הוֹלְכִים וּמִשְׁתַּגְּעִים". אַבָּאמָא אָמְרוּ "זַיִן עַל לְשׁוֹן הָאֵם, נְדַבֵּר רַק בִּנְשִׁימוֹת רֵיקוֹת
מוּפְשָׁטוֹת" וְהַנְּשִׁימוֹת הִכּוּ כְּנֶגֶד פָּנָיו שֶׁל אֲנִי כְּמוֹ שׁוֹטֵי רוּחַ. הוּא לָקַח אֲוִויר וְהִתְרִיס נֶגְדּוֹ
"אֲנִי לֹא יָצָאתִי לַאֲוִויר הָעוֹלָם הוּא נִכְנַס בִּי", אַךְ אִמַּאבָּא לֹא שָׁמְעוּ דָּבָר וְהִמְשִׁיכוּ בְּדִבְרֵיהֶם
כְּאִילּוּ הָיוּ עוֹלָם מַקְבִּיל שָׁלֵם, "נִנְשׁוֹם כָּךְ עַד שֶׁלְּרֶגַע הָעוֹלָם יֵעָלֵם". הַמִּקְלָט נִדְלַק
שׁוּב וְהַמְּרוּאֲיֶינֶת שֶׁהוֹרִידָה אֶלֶף קִילוֹ בִּנְשִׁימָה נְכוֹנָה אַחַת אָמְרָה, "אֱלוֹהִים מֵת! אַלְלָה
שֶׁהַיָּד! אֲנַחְנוּ גְּדוֹלִים יוֹתֵר מִיֵּשׁוּ!". אִמַּאבָּא הִסְתּוֹדְדוּ בְּעוֹדָם צוֹרְחִים בְּאוֹזְנֵי אֲנִי בְּנָם
(הָעוֹלָם יֵעָלֵם וּלְרֶגַע לֹא נִהְיֶה אָב וְאֵם רַק גּוּף וְגוּפָהּ). אֲנִי סָגַר אֶת הַחַלּוֹן וְגִילָּה כִּי הָעֵץ
פָּרַץ אֶת הָרִצְפָּה וּבִיקַּע הַתִּקְרָה וּמֵעָנֵף מְפוֹאָר אֶחָד אֲנִי הָעוֹלָל הַגָּדוֹל תָּלוּי חִיוֵּור כִּבְיוֹם מוֹתוֹ
וְאוֹמֵר לְאָב דְּמוּתוֹ, "כַּמָּה מְדַבְּרִים הַמֵּתִים כְּמוֹ שֶׁשָּׁתְקוּ בְּמֶשֶׁךְ הַחַיִּים". מִתַּחַת לְגוּפָתוֹ
חֲבוּקִים הָיוּ אִמַּאבָּא וּמַחֲלִיפִים מִילִּים חֲלִיפוֹת: "נִהְיֶה- שְׁנַיִים-לִשְׁנִיָּיה-מַפָּץ-מְרוּכָּז-שֶׁל-שַׁיָּיכוּת"
 אֲנִי כְּבָר שָׁתָה הַיָּשָׁר
מֵהַבַּקְבּוּק אַךְ לָגַם מַהֵר מִדַּי וְנֶאֱלַץ לִירוֹק חוֹשֵׁב לְעַצְמוֹ: "אֵיךְ אֵין מִזְרְקוֹת אַלְכּוֹהוֹל
בְּגַנֵּי הָעִיר". אַמָּאבָא הִפְנוּ מַבָּט רִאשׁוֹן אֶל אֲנִי וְאֵלִי לוֹמַר, "לֹא נִסְתַּפֵּק בָּמוֹת
נְשִׁיקָה רַק בְּסוֹף גְּמִירָה". הַמִּילִּים הֶעֱלוּ בָּנוּ תְּחוּשַׁת קֶבֶס וְרָעָב אָז מִיהַרְנוּ לְלַקֵּק דַּגְדְּגָן
מְמוּתָּק, אַךְ נֶאֱלַצְנוּ לְהוֹדוֹת "דָּבָר לֹא יַעֲבִיר אֶת חוֹסֶר הַטַּעַם". פָּנִיתִי לְבֶן דְּמוּתִי
וְהִבַּעְנוּ שְׁנֵינוּ יַחַד עִם אִמְאַבֵּא מִשְׁאָלָה גְּדוֹלָה, "לֹא רַק נִזְדַּוֵּוג גַּם נִתְרַבָּה". נוֹצָה
נָשְׁרָה מִגּוּפוֹ הַמֵּת שֶׁל תָּ'נָטוֹס הַתּוּכִּי וּבֶן דְּמוּתְךָ אָחַז בּוֹ וְכָתַב עִמָּהּ כָּאן בִּדְיוֹ דָּם "כַּמָּה
אַתָּה בּוֹדֵד כְּמוֹ אֶפֶס אוֹ אֶחָד חֲצִי אוֹ שְׁאֵרִית". אַמַּאבָּא שָׁאֲלוּ אֶת עַצְמָם, "יֵשׁ מָקוֹם
בָּעוֹלָם לִשְׁלוֹשָׁה אֲנָשִׁים?" וַאֲנִי שָׁפַךְ מֵהַוּוֹדְקָה עַל רֹאשׁוֹ מְסַנֵּן בֵּין הַטִּיפּוֹת, "אֲנִי
רוֹצֶה רַק לִטְבּוֹעַ כְּמוֹ עָלָה דַּעַת בִּנְהַר הַחַיִּים" אֲנִי מַבִּיט בַּשְּׁלוּלִית הָאַלְכּוֹהוֹלִית. הוּא
רוֹאֶה אֶת אַשְׁמָאמָא אוֹמֶרֶת, "כְּשֶׁאֱלוֹהִים הִתְאַבֵּד הוּא פֵּירֵק אֶת מִשְׁפַּחְתֵּנוּ". רוֹאֶה אַתְּ
הָרְאִי אוֹמֵר "כְּשֶׁאָמַרְתִּי אֶת מִילָּתִי הָרִאשׁוֹנָה אָבִי רְחוֹקֵי נִהְיֶה לְאֵילִם". רוֹאֶה אַתְּ
פַּחְדָּם אוֹמֵר, "אָבִינוּ נִהְיֶה לְאֵילִם וְצִיוּוֹה לִי כּוֹחַת אֱלִילִיִּים מֵעֵבֶר לְשַׁלִּיטָתִי".
הוּא רוֹאֶה אֶת לְשׁוֹן הַנָּחָשׁ הֶכֵּרוּתָהּ מְדַבֶּרֶת, "רַק כְּשֶׁאָכַל אַבָּא מֵעֵץ חַיַּי בֶּלַע לְשׁוֹנוֹ
שֶׁהִמְשִׁיכָה לָנוּעַ בְּדוֹם". רוֹאֶה אֶת יַעֲנַת הַנֶּפֶשׁ מְצַיֶּיצֶת "רוּחַ אָבִינוּ בַּשְּׁאוֹל נִלְחֶמֶת
בְּנִשְׁמָתֵנוּ נִשְׁמַת עֶלְיוֹן מִי יִבְלַע אֶת כָּל הָאִמָּא שֶׁנּוֹתְרָה". הַיַּעֲנָה מַחֲזִיקָה אֶת אֵיבַר הַמִּין
הָאַבָּהִי בִּמְקוֹרָהּ, וְהָאֵיבָר פּוֹעֵר נָקַב וְקוֹרֵא: "אָמְרוּ לְאִמָּא שֶׁאַבָּא גָּמַר בְּמִכְנָסָיו כְּשֶׁהָיָה
תָּלוּי עַל הָעֵץ הִתְנַחֵם בָּזֶה". הַלָּשׁוֹן הֶכֵּרוּתָהּ גְּעָרָה בַּאֲנִי, "אִם תִּרְצֶה לְהַשְׁקֵיטֵנוּ
עָלֶיךָ לְדַבֵּר בִּלְשׁוֹנוֹת אִמַּאבָּא בְּאֶקְסְטָזָה אוֹרְגַּזְמִית". מַשַּׁב רוּחַ פֶּרֶץ וְהֵעִיף אֶת אֵיבַר הַמִּין
הָאַבָּהִי בִּמְעַרְבּוֹלֶת, וְהָאֲוִויר בָּהּ נָשָׂא הַכְרָזָה דַּרְכּוֹ "לְפָחוֹת הַנְּשִׁימוֹת הָאַבְהִיּוֹת הָאַחֲרוֹנוֹת
הָיוּ בְּטַעַם אֲוִויר זְרוּי זֶרַע". הַטֵּלֵוִויזְיָה סְבִיב צַוּוֹאר אֲנִי נִדְלְקָה וּמַר עוֹלָם הִתְרַאֲיֵין
לְאַחַר זְכִיָּיתוֹ וְהִתְרִיעַ: "עָלֶיךָ לִבְלוֹעַ אֶת כָּל הַבּוּעוֹת בִּמְעוֹפָן לִלְשׁוֹן אֵם יִמְתָּקוּ, לַלּוֹעַ
אָב מָרוֹר". חַשְׁמַל הַמַּכְשִׁיר יָצָא מִשְּׁלִיטָה וְהוּא הֵחֵל לְהִישָּׂרֵף וַאֲנִי הָעוֹלָל הַגָּדוֹל הִתְעוֹרֵר
מְעוּשָּׁן וְהִשְׁתַּעֵל, "אָהההה זֶה קוֹרֶה שׁוּב אֲנִי נוֹלָד הִנֵּה אֲנִי נוֹלַד הִנֵּה אֲנִי".
אִמַּאבָּא קָטְעוּ דְּבָרָיו וְחִיבְּקוּ אוֹתוֹ בְּתוֹךְ חִיבּוּקָם שֶׁלָּהֶם וְדוֹבְבוּ אוֹתוֹ בִּמְקוֹמוֹ, "הַשְּׁנַיִים
מְחַבְּקִים אוֹתִי וַאֲנִי נִלְחָץ מְכַוֵּוץ". אֲנִי הָעוֹלָל הַגָּדוֹל רָאָה אֶת אַשְׁמָאמָא אוֹמֶרֶת
"וְהִנֵּה אֲנִי מֵת לֹא אַשְׁמָתִי אַשְׁמֶהמָה יָכוֹל לִקְרוֹת לְכוּלָּם". אֲנִי צָעַק כְּמוֹ לְהָנִיס אֶת
כָּל הַמְּדַבְּרִים אֵלָיו וּבִשְׁבִילוֹ בִּמְקוֹמוֹ מִתּוֹכוֹ וּבְקוֹלוֹ "אֲנִי גָּדֵל גָּדוֹל מִדַּי לְחִיבּוּק אֵין
מָקוֹם בָּעוֹלָם לִשְׁלוֹשָׁה אָז אַמָּאבָא נִפְרָדִים וּכְבָר אֵינִי מְזַהֶה עוֹד אֶת עַצְמִי בְּעֵינֵיהֶם". 
הָעוֹלָל הַגָּדוֹל שׁוֹתֶה טִיפָּה אַחֲרוֹנָה שֶׁל וָודְקָה וְדִיבֵּר לְתוֹךְ פִּי הַבַּקְבּוּק,
"אֲנִי סְפִינָה טְרוּפָה הִכְנִיסַנִי לְתוֹךְ גּוּפְךָ". אמאבא נִיתְּקוּ מַגָּע וַאֲנִי הָאָב אָמַר,
"אֵינְךָ מְזַהֶה עַצְמְךָ בְּעֵינַיי כְּשֶׁעוֹלֶה בָּהֶן טִיפַּת הַלַּחְלוּחִית הַמְּלוּחָה". בְּעוֹד אִמָּא
אוֹכֶלֶת בּוּלְבּוּל מְמוּלָּא וְצוֹחֶקֶת לְעַצְמָהּ "הָעֲרֵלָה הַזּוֹ טוֹבָה כִּמְעַט כְּמוֹ הָעֲטָרָה",
הָעוֹלָל הַגָּדוֹל אָמַר לַמַּצְלֵמָה דִּמְיוֹנִית, "הַלְּוַואי שֶׁהָיִיתִי יוֹתֵר מִשְּׁאֵרִית בְּרִיתָם הַהוֹרִית
הַמְּגוֹרָשׁ כַּעֲרֵלָה". אִמָּא וַאֲנִי הָאָב תָּלְשׁוּ נוֹצוֹת מִכַּנְפֵי יַעֲנַת הַנֶּפֶשׁ וְהַיְשִׁירוּ מַבָּט אֶל יַלְדָּם,
"שׁוֹמֵעַ? הִנֵּה צְלִילָה שֶׁל בְּדִידוּת הַמֵּתִים" וְהִרְפּוּ אֲחִיזָה וְהַנּוֹצָה צָלְלָה וְהִכְּתָה בְּקוֹל
מַפָּץ גָּדוֹל בָּרִצְפָּה. אֲנִי שָׁאַל אֶת שֶׁנִּמְנַע כָּל חַיָּיו מִלִּשְׁאוֹל, "אַתֶּם אוֹהֲבִים?" דְּמוּת
הָאָב נְמַסָּה כְּשֶׁעוּוַּת נֵר נְשָׁמָה וְלָחֲשָׁה, "אֲנִי רַק רוֹצֶה לָצוּף עַל זִרְמֵי הַתַּת תּוֹדָעָה",
וְאִילּוּ אִמָּא כִּיסְּתָה אֶת הָעוֹלָל בִּשְׂמִיכָה כָּלִיל וְלָחֲשָׁה, "לַיְלָה טוֹב תַּת אֲנִי הֲרֵינִי שְׁמָהּ
נַפְשִׁי בְּכַפֵּךְ". הָעוֹלָל הַגָּדוֹל הִתְעוֹרֵר וּבָעוֹלָם שָׂרַר שֶׁקֶט מוּשְׁלָם. אֲנִי לָקַח אֶת שֶׁבֶר בַּקְבּוּק
הַוּוֹדְקָה וְחָתַךְ וְרִיד, לֶקַח נוֹצָה בַּת יַעֲנָה וְרָשַׁם בִּשְׁלוּלִית הָאַלְכּוֹהוֹל, "שֶׁקֶט, לְעוֹלָם לֹא
אֶשְׁתּוֹק כָּל עוֹד הַמֵּתִים מְדַבְּרִים", וְרָשַׁם עַל בִּטְנוֹ, "דִּיבּוּר, וְהֵם מְדַבְּרִים רַק כְּדֵי
שֶׁאֲנִי אֶשְׁתּוֹק" וְעַל הָעֵץ כָּתַב "הַתַּפּוּחַ הַתַּפּוּחַ הַזֶּה נָפַל הַרְחֵק מֵעֵץ הַטּוֹב
וְהָרַע", וְכָתַב עַל אֵיבָר מִינוֹ בִּשְׁבִילִי לְבַלְבֵּל זֶה כְּמוֹ סֵקְס נַעֲרֵי". הוּא סִימָן
בָּאֲוִויר אֶת הָאוֹתִיּוֹת: "אֲנִי אוֹהֵב לִרְאוֹת אֲוִויר רוֹעֵד מְפַחֵד מָה אַגִּיד". הוּא הֵסִיר
אֶת הַטֵּלֵוִויזְיָה מֵעֵבֶר לְרֹאשׁוֹ, נוֹטֶפֶת דָּם שֶׁנִּשְׁפָּךְ עַל רֹאשׁוֹ וְהוּא כָּתַב עַל קָרַחְתּוֹ "מָשְׁחוּ
אוֹתוֹ אֲנִי הַמָּשִׁיחַ אוֹ הֶחָמוּר". הוּא הִבִּיט בְּעֶצֶב בְּלִיבָּהּ שֶׁל הַטֵּלֵוִויזְיָה הַמֵּתָה וְכָתַב עָלֶיהָ,
"מָשִׁיחַ מֵת תַּחַת רַגְלָיו שֶׁל חֲמוֹרוֹ". הוּא לָקַח אֶת כּוֹסוֹ מִכִּיסוֹ וְצֶבַע בָּאֲדַמְדָּם,
"הֵרִימוּ כַּעַס לִכְבוֹד הַסּוֹף" וְעַל הַצַּלַּחַת הָרֵיקָה עִיטֵּר "לֹא נִשְׁאַר כְּבָר מִין
לֶאֱכוֹל וּבְלִי תַּאֲבוֹן נוֹתַר רַק רָעָב". הוּא נָשַׁף עַל הַנּוֹצָה בְּכָל מַהוּתוֹ וְחָשַׁב "אֵין
בָּעוֹלָם בְּדִידוּת כֶּשֶׁל יָתוֹם חָבוּק בֵּין אִם וְאָב". הוּא קָרָא אֶל כָּל שֶׁקָּרָה וְנִקְרָה בְּדַרְכּוֹ
לְרֶגַע זֶה כָּאן "לַיְלָה טוֹב חֲלוֹם לַיְלָה טוֹב סִיּוּט"
הוּא דִּידָּה מִדִּמְמָם וְשִׁיכּוֹר אֶל מִיטַּת אֵם וְאֵין אָב, פָּצַח בְּזַמָּר נִשְׁכַּח, "זֶהוּ וִידּוּיַי הָאַחֲרוֹן / מִכְתָּב פְּרֵידָתִי / אֲנִי הוֹלֵךְ לְהֵיאָבֵד הוֹלֵךְ לְעוֹלְמֵי שֶׁלִּי / אַתָּה לֹא תַּעֲשֶׂה לָנוּ אֶת זֶה. / לֹא מַסְפִּיק שֶׁעָזַבְתָּ אוֹתִי /  יֵשׁ עוֹד אֲנָשִׁים בָּעוֹלָם אַתָּה יוֹדֵעַ / זֶהוּ וִידּוּיַי הָאַחֲרוֹן / אֲנִי מוּכְרָח לַעֲשׂוֹת עוֹלָם לְעַצְמִי / כִּי הָעוֹלָם יָפֶה יוֹתֵר בִּלְעָדַיי / יָפֶה יוֹתֵר בִּשְׁנַיִים / יוֹתֵר בִּשְׁנַיִים / שֵׁשׁשׁשׁשׁשׁשׁ..."



https://www.shortstoryproject.com/he/story/%d7%9c%d7%90-%d7%90%d7%a0%d7%99/
#יִשְׂרְאֵלִי#מִלִּנְכוּלֶיהָ#מִשְׁפָּחָה#פְּסִיכוֹלוֹגִי#פְרוֹיְד