הִיא יָשְׁבָה עַל כִּיסֵּא בְּתִסְפּוֹרֶת קְצָרָה שֶׁחָשְׂפָה אֶת צַוּוֹארָהּ הַדַּק. רָצִיתִי לִבְכּוֹת וְלֹא יָדַעְתִּי בְּדִיּוּק לָמָּה. לֹא נָכוֹן, בְּעֶצֶם יָדַעְתִּי לָמָּה. הִיא גָּרְמָה לִי לַמַּחֲשָׁבוֹת הַמַּטְרִידוֹת שֶׁיֵּשׁ לִי  תָּמִיד כְּשֶׁאֲנִי מִסְתַּכֶּלֶת עַל מִישֶׁהִי שֶׁאֲנִי רוֹצֶה לְזַיֵּין אֲבָל לֹא אוּזַּרְתָּ מַסְפִּיק אוֹמֶץ לִפְנוֹת אֵלֶיהָ.
דִּמְיַינְתִּי אֶת עַצְמִי שׁוֹבֶרֶת לָהּ אֶת הַמְּפָרֶקֶת, אֲבָל לֹא בֶּאֱמֶת רָצִיתִי לִשְׁבּוֹר לָהּ אֶת הַמְּפָרֶקֶת. בֶּאֱמֶת שֶׁלֹּא. אֲנִי לֹא כָּזֹאת. בֶּנְאָדָם הוּא לֹא רַק הַמַּחֲשָׁבוֹת שֶׁהוּא חוֹשֵׁב. אִם הָיִיתִי הַמַּחֲשָׁבוֹת שֶׁאֲנִי חוֹשֶׁבֶת אָז הָיִיתִי גִּיבּוֹרַת-עַל פֵּדוֹפִילִית, גּוֹנֶבֶת סוּכָּרִיּוֹת, רוֹצַחַת, מְגַלֶּה עֲרָיוֹת, שׁוֹדֶדֶת מְעוֹפֶפֶת וּמְעַשֶּׁנֶת קָרָאק. לֹא, הַמַּחְשָׁבָה לִשְׁבּוֹר לָהּ אֶת הַמְּפָרֶקֶת לֹא אָמְרָה שֶׁרָצִיתִי לִשְׁבּוֹר לָהּ אֶת הַמְּפָרֶקֶת; הִיא אָמְרָה שֶׁנִּלְחַמְתִּי בְּמַשֶּׁהוּ בְּתוֹךְ עַצְמִי. אוּלַי הִכְחַשְׁתִּי מַשֶּׁהוּ, מַשֶּׁהוּ שֶׁטִּפְטֵף מַתַּת הַהַכָּרָה אֶל הַדִּמְיוֹן שֶׁלִּי וְעָבַר שִׁינּוּי צוּרָה. לֹא חֲבָל שָׁתַתְּ הַהַכָּרָה מְדַבֶּרֶת רַק בְּחִידוֹת? אַתְּ לֹא שׁוֹבֶרֶת אֶת הַמְּפָרֶקֶת שֶׁל מִישֶׁהִי שֶׁאֵין לָךְ רְגָשׁוֹת כְּלַפֶּיהָ. כַּנִּרְאֶה לֹא הִסְתַּרְתִּי אֶת הָרְגָשׁוֹת שֶׁלִּי יוֹתֵר מִדַּי כִּי אַחֲרֵי שֶׁהִיא הָלְכָה לַשֵּׁירוּתִים, בִּמְקוֹם לַחֲזוֹר לַשּׁוּלְחָן שֶׁלָּהּ הִיא הִתְיַישְּׁבָה בַּשּׁוּלְחָן שֶׁלִּי.
הִיא לָקְחָה אֶת כַּף הַיָּד שֶׁלִּי וְהִסְתַּכְּלָה לִי בָּעֵינַיִים.
"מָה שְׁלוֹמְךָ?" הִיא אָמְרָה בֵּטוֹן מוּדְאָג יֶתֶר עַל הַמִּידָּה.
"טוֹב," אָמַרְתִּי.
הִיא הוֹסִיפָה לִנְעוֹץ בִּי עֵינַיִים. הִיא הֵרִימָה גַּבָּה אַחַת דַּקָּה.
"לֹא, בֶּאֱמֶת, אֵיךְ אַתְּ?"
הַתִּשְׁאוּל הַתּוֹקְפָנִי הַזֶּה הִיכָּה אוֹתִי בְּתַדְהֵמָה. לֹא הָיִיתִי בְּטוּחָה מָה לוֹמַר אָז לֹא אָמַרְתִּי כְּלוּם.
"אַתְּ חֲתִיכַת בַּיְישָׁנִית, אָה?" אָמְרָה הָאִישָּׁה.
"אֲנִי מִצְטַעֶרֶת," אָמַרְתִּי.
"אַתְּ לֹא צְרִיכָה," אָמְרָה הָאִישָּׁה.
"לְהִצְטַעֵר?" אָמַרְתִּי.
"לֹא, לְהִתְבַּיֵּישׁ".
בְּסֵדֶר, חָשַׁבְתִּי לְעַצְמִי, פָּשׁוּט תִּשְׁאֲלִי שְׁאֵלָה. שְׁאֵלָה הִיא דֶּלֶק לְכָל סוּג שֶׁל שִׂיחָה. אֲבָל אֵיזוֹ שְׁאֵלָה? אַתְּ לֹא יְכוֹלָה פָּשׁוּט לִגְנוֹב אֶת הַשְּׁאֵלָה שֶׁלָּהּ. אַף אַחַת לֹא רוֹצֶה לְנַהֵל שִׂיחָה עִם מַרְאֶה.
"מִי אֶת?" הַשְּׁאֵלָה נִפְלְטָה לִי מֵהַפֶּה.
קִיבִּינְמֶט, אֵיזוֹ מִין שְׁאֵלָה זֹאת.
"אֲנִי תּוֹצָר שֶׁל גִּילּוּי עֲרָיוֹת. נוֹלַדְתִּי עִם שָׂפָה שְׁסוּעָה. שָׁנִים זֶה שִׁימֵּשׁ לִי תֵּירוּץ לֹא לָצֵאת עִם גְּבָרִים שֶׁהִתְחִילוּ אִיתִּי. אָמַרְתִּי לְעַצְמִי שֶׁסֵּירַבְתִּי לָצֵאת אִיתָּם כִּי פָּחַדְתִּי שֶׁבָּרֶגַע שֶׁיְּגַלּוּ מָה אֲנִי הֵם לֹא יִרְצוּ אוֹתִי, אֲבָל זֹאת לֹא הָיְתָה הַסִּיבָּה הָאֲמִיתִּית. הַכְחָשָׁה הִיא מַנְגְּנוֹן הִתְמוֹדְדוּת עוֹצְמָתִי. סֵירַבְתִּי כִּי לֹא רָצִיתִי לָצֵאת עִם אֲנָשִׁים שֶׁלֹּא הָיִיתִי צְרִיכָה לְשַׁכְנֵעַ אוֹתָם לְחַבֵּב אוֹתִי, וּכְשֶׁגְּבָרִים הִתְחִילוּ אִיתִּי הֵם נִרְאוּ לִי הַהֶפֶךְ מִפֶּרֶס, זֶה הָפַךְ אוֹתָם לְמַשֶּׁהוּ כְּמוֹ צִיּוֹן לְשֶׁבַח".
הָיָה בָּהּ מַשֶּׁהוּ מְאוֹד חָזָק. לֹא רַק בִּגְלַל הַפְּתִיחוּת אוֹ הַשִּׁימּוּשׁ הַחֶסְכוֹנִי בַּמִּילִּים, אֶלָּא כִּי הִיא הֵבִינָה שֶׁכְּדֵי לְתַקְשֵׁר בֶּאֱמֶת עִם מִישֶׁהוּ אַחֵר צָרִיךְ לָקַחַת סִיכּוּן, לְגַלּוֹת מַשֶּׁהוּ עַל עַצְמְךָ שֶׁהָיִיתָ בּוֹחֶרֶת לְהַסְתִּיר, וַאֲנִי לֹא אוֹמֶרֶת שֶׁהַדָּבָר הָרִאשׁוֹן שֶׁצָּרִיךְ לָצֵאת לָךְ מֵהַפֶּה חַיָּיב לִהְיוֹת עַל הַזְּמַן שֶׁבּוֹ הָיִיתָ יַלְדָּה וְאִמָּא שֶׁלָּךְ תָּפְסָה אוֹתְךָ בָּאָרוֹן עִם הֶחָבֵר שֶׁלְּךָ מַתְיוּ, וְעַל אֵיךְ שֶׁהִיא הֵבִיאָה אוֹתְךָ לַחֲדַר הָאַמְבַּטְיָה, תָּלְשָׁה מִמְּךָ אֶת הַבְּגָדִים, הִדְבִּיקָה אֶת הַיָּדַיִים שֶׁלָּךְ לְצִדִּי הָאַסְלָה כְּדֵי שֶׁלֹּא תּוּכְלִי לָזוּז, וְעַל אֵיךְ שֶׁהִיא פִּישְּׂקָה אֶת הָרַגְלַיִים שֶׁלָּךְ וְנִיקְּתָה אֶת הַנְּשָׁמָה שֶׁלָּךְ עִם מֵסִיר לֵק. אֲנִי לֹא אוֹמֶרֶת שֶׁאַתְּ חַיֶּיבֶת לְסַפֵּר לָהּ אֵיךְ זֶה הָיָה הַכְּאֵב הֲכִי נוֹרָא שֶׁהִרְגַּשְׁתָּ בְּחַיֶּיךָ וְאֵיךְ מֵאוֹתוֹ יוֹם וָאֵילָךְ אַתְּ תָּמִיד זוֹעֶמֶת עַל הַטֶּבַע, כִּי הַטֶּבַע הוּא שֶׁעִיצֵּב נָשִׁים בַּדֶּרֶךְ הַזֹּאת, עִם פֶּצַע תְּמִידִי פָּתוּחַ שֶׁבֶּאֱמֶת כָּל דֶּבִּיל יָכוֹל לְנַצֵּל רַק עַל יְדֵי זֶה שֶׁיְּמַלֵּא אוֹתוֹ. אֲנִי רַק אוֹמֶרֶת שֶׁצָּרִיךְ לְהַתְחִיל אֶת הַתַּהֲלִיךְ, אַתְּ יוֹדַעַת, לְהָסִיר אֶת הַמִּכְסֶה לִזְמַן קָצָר כְּדֵי שֶׁמַּשֶּׁהוּ יוּכַל לְהִתְפַּתֵּחַ, כְּכָל שֶׁהַסִּיכּוּן גָּדוֹל יוֹתֵר הַפְּרָס גָּדוֹל יוֹתֵר. אֲבָל אֶת כָּל זֶה אֲנִי לֹא יְכוֹלָה לַעֲשׂוֹת, וְתַאֲמִינִי לִי שֶׁנִּיסִּיתִי.
אֲנִי לֹא זוֹכֶרֶת אֵיזֶה פַּרְצוּף עָשִׂיתִי אַחֲרֵי שֶׁהִיא אָמְרָה אֶת זֶה, אֲבָל הוּא בֶּטַח לֹא הָיָה מְאוֹד מוּצְלָח כִּי הִיא צָחֲקָה אֵלַי וְאָמְרָה, "אַתְּ נִרְאֵית כְּמוֹ סוּרִיקְטָה חֲמוּדָה".
"תּוֹדָה," אָמַרְתִּי.
הִיא חִיכְּכָה אֶת רַגְלֶיהָ בְּרַגְלַיי מִתַּחַת לַשּׁוּלְחָן. הִרְגַּשְׁתִּי אֶת הַבְּהוֹנוֹת הַחֲשׂוּפִים שֶׁלָּהּ עַל הָרֶגֶל שֶׁלִּי. הִיא בֶּטַח חָלְצָה אֶת הַנַּעֲלַיִים שֶׁלָּהּ תַּחַת הַשּׁוּלְחָן. חָשַׁבְתִּי לְעַצְמִי שֶׁהָאִישָּׁה הַזֹּאת עַרְמוּמִית. הַמַּגָּע שֶׁלָּהּ מְבַלְבֵּל אֶת הַגּוּף שֶׁלִּי. הַגּוּף שֶׁלִּי אוֹהֵב אֶת זֶה אֲבָל מִתְכַּוֵּוץ בַּגּוֹעַל; אוֹתוֹ גּוֹעַל מְהַנֶּה. מִסּוּג הַגּוֹעַל שֶׁמַּרְגִּישִׁים כְּשֶׁמִּסְתַּכְּלִים בְּחַצְ'קוּן מִתְפּוֹצֵץ. זֶה מְסַפֵּק אֲבָל הַבֶּטֶן שֶׁלְּךָ מִתְהַפֶּכֶת וּמֵאֵיזוֹשֶׁהִי סִיבָּה אַתְּ רוֹצֶה לְהַמְשִׁיךְ לְהִסְתַּכֵּל. מֵעוֹלָם לֹא נִדְלַקְתִּי כָּכָה עַל מִישֶׁהִי שָׁבוּ בַּזְּמַן גָּרְמָה לִי לְחוֹסֶר נוֹחוּת כָּזֹאת. דֵּי פָּרָדוֹקְסָלִי, אֵיךְ צָרִיךְ לְהִתְנַהֵג כְּשֶׁיֵּשׁ רְגָשׁוֹת מְעוֹרָבִים כָּאֵלֶּה? לְאֵיזֶה רֶגֶשׁ לְהָגִיב? הֵצַצְתִּי מִתַּחַת לַשּׁוּלְחָן בְּתִקְווֹה שֶׁהָרֶגֶל שֶׁלָּהּ תַּמְשִׁיךְ לְהִתְחַכֵּךְ בָּרֶגֶל שֶׁלִּי. חָשַׁבְתִּי מָה אוֹכֶל לַעֲשׂוֹת וּמָה הַהַשְׁלָכוֹת הָאֶפְשָׁרִיּוֹת שֶׁיִּהְיוּ לָזֶה. אִם אֶגַּע בָּהּ בַּחֲזָרָה, הַגּוּף שֶׁלִּי יְעַקְצֵץ אוֹ יִתְכַּוֵּוץ? הַאִם יֵשׁ דֶּרֶךְ לְבוֹדֵד אֶת אַחַת הַתְּחוּשׁוֹת? הַאִם הַגּוּף שֶׁלִּי הִתְכַּוֵּוץ כִּי הִיא עָשְׂתָה אֶת הַצַּעַד הָרִאשׁוֹן? הַאִם הֵגַבְתִּי לַדּוֹמִינַנְטִיּוּת שֶׁלָּהּ אוֹ שֶׁהֵגַבְתִּי לָהּ, לְכָךְ שֶׁהִצִּיעָה אֶת עַצְמָהּ. כָּל הַחֲשִׁיבָה הַמְּיוּתֶּרֶת הַזֹּאת מָנְעָה מִמֶּנִּי לִפְעוֹל מִיָּד. הֵסַרְתִּי לְאַט נַעַל אַחַת וְקֵירַבְתִּי אֵלֶיהָ קְצָת אֶת הַבּוֹהֶן שֶׁלִּי. לֹא הִסְתַּכַּלְתִּי לְמַטָּה אָז לֹא יָכוֹלְתִּי לִרְאוֹת אֵיפֹה הָרַגְלַיִים שֶׁלָּהּ מוּנָחוֹת וּבֶטַח פִסְפַסְתִּי אוֹתָהּ בְּסֶנְטִימֵטֶר. מָשַׁכְתִּי אֶת כַּף הָרֶגֶל שֶׁלִּי בַּחֲזָרָה כְּדֵי לְנַסּוֹת שׁוּב, אֲבָל בְּאוֹתוֹ הָרֶגַע הִיא נַעֲלֶה שׁוּב אֶת הַנַּעֲלַיִים, הִתְכּוֹפְפָה וְשֶׁרַכָּה אוֹתָן בִּשְׁתִיקָה. כְּשֶׁגִּמְרָה הִיא קָמָה מֵהַשּׁוּלְחָן וְנִרְאֲתָה קְצָת פְּגוּעָה. רָצִיתִי לוֹמַר לָהּ שֶׁהִתְכַּוַּונְתִּי לָגַעַת בָּהּ בַּבּוֹהֶן שֶׁלִּי. רָצִיתִי לוֹמַר לָהּ שֶׁהִיא הֵעִירָה בִּי מַשֶּׁהוּ, אֲבָל לֹא אָמַרְתִּי. רָצִיתִי לָתֵת מֵעַצְמִי יוֹתֵר, כְּמוֹ שֶׁהִיא נָתְנָה לִי, אֲבָל לֹא נָתַתִּי.
הִגַּעְתִּי הַבַּיְתָה וְכָתַבְתִּי בַּיּוֹמָן שֶׁלִּי:
שִׂיחוֹת שֶׁרָצִיתִי וְלֹא עָשִׂיתִי
הִיא יָשְׁבָה עַל כִּיסֵּא, שִׁיעֲרָה הַצָּהוֹב הַקָּצָר חוֹשֵׂף אֶת צַוּוֹארָהּ הַדַּק. רָצִיתִי לִבְכּוֹת וְלֹא יָדַעְתִּי בְּדִיּוּק לָמָּה. לֹא נָכוֹן, בְּעֶצֶם יָדַעְתִּי לָמָּה. הִיא גָּרְמָה לִי לַמַּחֲשָׁבָה הַמַּטְרִידָה הַזֹּאת, שֶׁיֵּשׁ לִי תָּמִיד כְּשֶׁאֲנִי מִסְתַּכֶּלֶת עַל מִישֶׁהִי שֶׁאֲנִי רוֹצֶה לְזַיֵּין אֲבָל לֹא אוּזַּרְתָּ מַסְפִּיק אוֹמֶץ לִפְנוֹת אֵלֶיהָ. דִּמְיַינְתִּי אֶת עַצְמִי מְפַצַּחַת לָהּ אֶת הַמְּפָרֶקֶת. נִיגַּשְׁתִּי אֶל הַשּׁוּלְחָן שֶׁלָּהּ וְהִתְיַישַּׁבְתִּי.
הַבַּחוּרָה חִייְּכָה אֵלַי וְהֵרִימָה גַּבָּה אַחַת דַּקָּה.
"הַיי, מָה שְׁלוֹמְךָ?" הִיא אָמְרָה.
"אֲנִי בְּסֵדֶר," אָמַרְתִּי.
"לֹא, בֶּאֱמֶת, מָה שְׁלוֹמְךָ?" אָמְרָה הָאִישָּׁה.
"כְּשֶׁהָיִיתִי יַלְדָּה קְטַנָּה הָיָה לִי חָבֵר בְּשֵׁם מַתְיוּ. יוֹם אֶחָד כְּשֶׁשִּׁיחַקְנוּ הוּא אָמַר לִי שֶׁהוּא רוֹצֶה לִרְאוֹת מֵאֵיפֹה אֲנִי עוֹשֶׂה פִּיפִּי, אָז לָקַחְתִּי פָּנָס, שַׂמְתִּי אוֹתוֹ בָּאָרוֹן וְסָגַרְתִּי אֶת הַדֶּלֶת. הִדְלַקְתִּי אֶת הַפָּנָס וְהוּא הוֹרִיד לִי אֶת הַחֲצָאִית. הִנַּחְתִּי אֶת הַפָּנָס בֵּין הָרַגְלַיִים שֶׁלִּי. הוּא יָשַׁב מִתַּחְתַּיי וְהֵצִיץ לְמַעְלָה. הוּא שָׁאַל אוֹתִי אִם אֲנִי יְכוֹלָה לַעֲשׂוֹת פִּיפִּי כְּדֵי שֶׁיּוּכַל לִרְאוֹת מֵאֵיפֹה זֶה יוֹצֵא, אָז עָשִׂיתִי. הוּא תָּפַס אֶת הַכּוֹס שֶׁמִּמֶּנָּה שָׁתִינוּ מִיץ מְמוּתָּק. כְּשֶׁהַזֶּרֶם שָׁטַף אֶת הָרַגְלַיִים שֶׁלִּי הוּא עֲדַיִין לֹא הָיָה בָּטוּחַ לְגַמְרֵי מֵאֵיפֹה בְּדִיּוּק הוּא מַגִּיעַ אָז הוּא בָּדַק בְּאֶצְבָּעוֹת כְּאִילּוּ הוּא מְנַסֶּה לִמְצוֹא סִילוֹן מַיִם בַּגָּ'קוּזִי. אִמָּא שֶׁלִּי פָּתְחָה אֶת הַדֶּלֶת. בָּרֶגַע שֶׁהִיא רָאֲתָה אוֹתָנוּ וְעִיכְּלָה אֶת הָרֶגַע הָאִינְטִימִי שֶׁהָיִינוּ בּוֹ הִיא הִבִּיטָה בִּי בְּכַעַס וְתָפְסָה אוֹתִי בִּזְרוֹעִי. הִיא הֵבִיאָה אוֹתִי לַחֲדַר הָאַמְבַּטְיָה שֶׁלָּנוּ, חִיטְּטָה בָּאָרוֹן וְהוֹצִיאָה מִשָּׁם בַּקְבּוּק שֶׁל מֵסִיר לָק. הִיא הִנִּיחָה אוֹתוֹ עַל הַמַּדָּף וְלָקְחָה נְיַיר דֶּבֶק וְהִשְׁתַּמְּשָׁה בּוֹ כְּדֵי לְהַדְבִּיק אוֹתִי אֶל הָאַסְלָה. הִיא שָׁפְכָה אֶת מֵסִיר הַלֵּק בֵּין הָרַגְלַיִים שֶׁלִּי. הִיא שָׁפְכָה לְאַט, מְרִימָה וּמוֹרִידָה אֶת הַבַּקְבּוּק, כָּךְ שֶׁזֶּה נִמְשָׁךְ יוֹתֵר זְמַן. הִיא לֹא הָיְתָה צְרִיכָה לִשְׁפּוֹךְ יוֹתֵר מִכַּמָּה פְּעָמִים כִּי מֵסִיר לֵק צוֹרֵב הַרְבֵּה זְמַן. בַּפַּעַם הַשְּׁלִישִׁית שֶׁהִיא עָמְדָה לַעֲשׂוֹת אֶת זֶה רָצִיתִי שֶׁתִּשְׁפּוֹךְ כְּבָר כִּי הַהַמְתָּנָה לִכְאֵב הָיְתָה גְּרוּעָה יוֹתֵר מֵהַכְּאֵב עַצְמוֹ".
"וּוָאו," הָיְתָה הַבַּחוּרָה אוֹמֶרֶת.
"אֲנִי יוֹדַעַת שֶׁאַתְּ בֶּטַח שׁוֹאֶלֶת אֶת עַצְמְךָ לָמָּה אֲנִי מְסַפֶּרֶת לָךְ אֶת הַסִּיפּוּר הַזֶּה," הָיִיתִי אוֹמֶרֶת. "אֲבָל כְּשֶׁרָאִיתִי אוֹתְךָ יוֹשֶׁבֶת פֹּה לֹא יָכוֹלְתִּי שֶׁלֹּא לַחֲשׁוֹב עַל זֶה שֶׁרָצִיתִי שֶׁאִמָּא שֶׁלִּי תִּשְׁפּוֹךְ כְּבָר אֶת מֵסִיר הַלָּק. עַד כְּדֵי כָּךְ רָצִיתִי לְדַבֵּר אִיתְּךָ".
הַבַּחוּרָה רָכְנָה לְעֶבְרִי וְחָפְנָה אֶת הַסַּנְטֵר שֶׁלִּי בְּכַף יָדָהּ. הִיא אָמְרָה, "אַתְּ יְכוֹלָה לְהַרְאוֹת לִי מֵאֵיפֹה יוֹצֵא הַפִּיפִּי שֶׁלָּךְ?"



https://www.shortstoryproject.com/he/story/%d7%9e%d7%90%d7%99%d7%a4%d7%94-%d7%99%d7%95%d7%a6%d7%90-%d7%94%d7%a4%d7%99%d7%a4%d7%99-%d7%a9%d7%9c%d7%9a/
#כְּתִיבָה#כתיבהנשׁית#לָהָטָ"ב#שָׁנוּן