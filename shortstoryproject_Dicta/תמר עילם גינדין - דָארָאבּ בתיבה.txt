בַּת בְּהָמָן, הִיא הַמַּאי הַמַּלְכָּה,
נָחֲלָה נִצְחוֹנוֹת, הַצְלָחָה.
לֹא רָצְתָה הִיא שֶׁבָּנָה עוֹד יִמְלֹךְ בִּמְקוֹמָהּ.
אֶת הַבֵּן עַל הַמַּיִם שָׁלְחָה.

זוּג כּוֹבְסִים אָז מֹשֶׁה מִן הַפְּרָת
אֶת הַבֵּן, שֶׁגָּדַל לִבְלִי חֵת.
הֵם קָרְאוּ שְׁמוֹ דְּאַרְאֵב. הוּא נִלְהָב מִן הַקְּרָב,
וְהֵגֵן עַל אִירָאן לֹא מְעַט.

לַמֶּלֶךְ בְּהָמָן בֶּן אַסְפַּנְדָּיָאר הָיוּ בֵּן וּבַת. שָׁם הַבֵּן סָאסָאן, וְשָׁם הַבַּת הַמַּאי. יָפֶה הָיְתָה הַמַּאי, יָפֶה לְהַלֵּל, חֲכָמָה וּמִכְּשָׁרֵת, וְכָל מִי שֶׁרָאָה אוֹתָהּ הִתְמַלֵּא שִׂמְחָה וְאַהֲבָה. בְּהָמָן אָהַב אוֹתָהּ יוֹתֵר מֵאֲשֶׁר אֶת אָחִיהָ. כַּאֲשֶׁר חָלָה וְנָטָה לָמוּת, קָרָא אֵלָיו אֶת גְּדוֹלֵי הַמַּמְלָכָה וְצַוָּהּ שֶׁהַמַּאי תִּהְיֶה יוֹרֶשֶׁת הָעֶצֶר שֶׁלּוֹ, וְכַאֲשֶׁר יוֹלֵד הַיֶּלֶד אֲשֶׁר בְּבִטְנָהּ וְיִגְדַּל – יִירַשׁ אֶת כִּתְרוֹ וְאֶת כֵּס מַלְכוּתוֹ שֶׁל בְּהָמָן, וְיֵהָפֵךְ בְּעַצְמוֹ לִהְיוֹת שַׁאֲהַנְשָׂאָה, מֶלֶךְ הַמְּלָכִים. צוֹאָה זוֹ הִכְעִיסָה מְאוֹד אֶת סָאסָאן, וְהוּא עָזַב אֶת הַמַּמְלָכָה בְּכַעַס.
אַחֲרֵי מוֹתוֹ שֶׁל הַמֶּלֶךְ בְּהָמָן, יָשְׁבָה בִּתּוֹ הַמַּאי עַל כֵּס הַמַּלְכוּת עַד שֶׁיָּתְמוּ יְמֵי הֶרְיוֹנָהּ. כַּאֲשֶׁר יַלְדָּה הַמַּאי בֶּן, הָיָה עָלֶיהָ לְהַעֲבִיר אֵלָיו אֶת הַמַּלְכוּת. אַךְ הַמַּאי עָשְׂתָה חַיִל כְּמַלְכָּה. הִיא חֲמִשָּׁה אֶת לוֹחֲמֵי צְבָאָהּ בִּכְלֵי הַנֶּשֶׁק הַמִּתְקַדְּמִים בְּיוֹתֵר וְנֶהְגָּה בִּנְתִינֶיהָ בְּצֶדֶק, בְּחֶסֶד וּבִנְדִיבוּת. אִירָאן פָּרְחָה, וְהַמַּאי הִרְגִּישָׁה שֶׁמְּלָאַכְתָּהּ טֶרֶם תַּמָּה. הִיא גַּם אָהֲבָה אֶת חַיֵּי הַמַּלְכוּת וְהַפָּקוּד, וְקָשֶׁה הָיָה לָהּ לוּתֶר עֲלֵיהֶם. לָכֵן הֶעֱבִירָה אֶת הַוָּלָד בַּסֵּתֶר לְמֵינֶקֶת, וּלְכָל מִי שֶׁשָּׁאַל סִפְרָהּ שֶׁנּוֹלַד מֵת.
כְּשֶׁמָּלְאוּ לַתִּינוֹק שְׁמוֹנָה חֲדָשִׁים, פָּקְדָה הַמַּאי עַל נַגָּר אֶחָד לִבְנוֹת תֵּבָה מֵעֵץ מְיֻחָד הַגָּדֵל בֶּהָרִים. אֶת תּוֹכָהּ רַפָּדָהּ בַּמֶּשִׁי, וְאֶת הַחוּץ חַמְרָה בְּחֵמָר וּבַזָּפֶת. עַל הַמַּצָּע הָרַךְ וְהַנָּעִים הִשְׁכִּיבָה אֶת הָעוֹלָל. לִזְרוֹעוֹ קָשְׁרָה אַבְנֵי אָדָם, וּסְבִיב יְצוּעוֹ פָּזְרָה אַבְנֵי חֵן וּמַטְבְּעוֹת זָהָב לְמַכְבִּיר. הִיא כָּסְתָה אוֹתוֹ בִּשְׂמִיכַת מֶשִׁי רַכָּה לְמַעַן יִחַם לוֹ, וּבְאִישׁוֹן לַיְלָה, אַחֲרֵי שֶׁנִּרְדַּם הַתִּינוֹק וְיָשֵׁן עַמְקוּת, סָגְרָה הַמַּאי אֶת מְכַסָּה הַתֵּבָה וְהִנִּיחָה אוֹתָהּ עַל מֵי נְהַר הַפְּרָת. הַתֵּבָה שָׁטָה עַל הַנָּהָר כִּסְפִינָה, וּשְׁנֵי מְשָׁרְתִים נֶאֱמָנִים וְשׁוֹמְרֵי סוֹד אָצִים אַחֲרֶיהָ, לִרְאוֹת הֵיכָן תֵּעָצֵר, מִי יִמְצָאֶנָּה וּמָה יַעֲשֶׂה בָּהּ.
בְּמוֹרַד הַנָּהָר הָיָה בַּיִת קָטָן, וּבוֹ גָּרוּ כּוֹבֵס וְאִשְׁתּוֹ. זֶה לֹא מִכְּבָר נוֹלַד לָהֶם תִּינוֹק, אַךְ הוּא מֵת, וְהֵם הָיוּ שְׁבוּרִים וּמָכֵי יָגוֹן, וְהֶעֱבִירוּ אֶת יְמֵיהֶם בִּבְכִי.
בְּאוֹתוֹ הַיּוֹם עִם שַׁחַר, כְּשֶׁיָּצָא הַכּוֹבֵס לְהָבִיא מַיִם מִן הַנָּהָר, רָאָה תֵּבָה שָׁטָה עַל הַנָּהָר וְנֶעֱצֶרֶת עַל אֶבֶן שֶׁשִּׁמְשָׁה אֶת הַכּוֹבְסִים לְנִקְוֵי הַבְּגָדִים. הוּא מֹשֶׁה אֶת הַתֵּבָה מֵהַמַּיִם, פָּתַח אוֹתָהּ, וְעֵינָיו נִפְעֲרוּ בְּתַדְהֵמָה לְמַרְאֵה הַתִּינוֹק הִנָּם. כְּעָבָר רְגָעִים מִסְפַּר הִתְעַשֵּׁת, לָקַח אֶת הַתֵּבָה וְחָזַר אִתָּהּ לְבֵיתוֹ.
כְּשֶׁרָאוּ שׁוֹמְרֵי הַתֵּבָה אֶת הַכּוֹבֵס אוֹסֶף אֶת הַתֵּבָה, הֵם חָזְרוּ לַבִּירָה וְהוֹדִיעוּ לְהַמָּאִי הַמַּלְכָּה אֶת כָּל אֲשֶׁר קָרָה.
בֵּינְתַיִם הֵבִיא הַכּוֹבֵס אֶת הַתֵּבָה הַבַּיְתָה, וּבְיָדוֹ גַּם בְּגָדִים לַחִים. כָּעֲסָה אִשְׁתּוֹ: "אֵיךְ נַחֲזִיר לְלָקוֹחוֹתֵינוּ בְּגָדִים לַחִים? מִי יְשַׁלֵּם לְךָ עַל עֲבוֹדָה כָּזֹאת? מֵאֵין נָבִיא אֶת לָחַמְנוּ?" אָמַר לָהּ הַכּוֹבֵס: "אֵין לָנוּ עוֹד צָרַךְ בִּשְׂכַר עֲבוֹדָה. הֵבֵאתִי לְךָ יַהֲלוֹם, וְעִמּוֹ אַבְנֵי חֵן יְקָרוֹת לְמַכְבִּיר. הוּא יָאִיר אֶת חַיֶּיךָ וְיַרְחִיב אֶת חַיֵּינוּ וְאֶת מֵחַיָּתֵנוּ." הוּא פָּתַח אֶת מְכַסָּה הַתֵּבָה. הָאִשָּׁה רָאֲתָה עוֹלֵל יָשֵׁן, יָפֶה וְשָׁלֵו כִּלְבָנָה בִּמְלוֹאָהּ, זוֹהַר בִּפְאֵר מַלְכוּתִי. לִמְרַאֲשׁוֹתָיו פְּנִינִים, לְרַגְלָיו אַבְנִי שֶׁהֵם, אִזְמַרְגָּד וִישַׁפֶּה, מִשְּׂמֹאלוֹ דִּינָרִים, מִיְּמִינוֹ אַבְנֵי סַפִּיר וְאָדָם. לִבָּהּ נִמְלָא אַהֲבָה וְשִׂמְחָה. מִיָּד לָקְחָה אֶת הַתִּינוֹק בְּחֵיקָהּ וְהֵחֵלָּה לְהֵינִיק אוֹתוֹ.
לְאַחַר שְׁלוֹשָׁה יָמִים הִגִּיעַ הַזְּמַן לָתֵת שָׁם לַתִּינוֹק. מִכֵּיוָן שֶׁבַּפָּרְסִית קוֹרְאִים לְמַיִם אָב, הֵם קָרְאוּ אֶת שְׁמוֹ דאראב, כִּי מִן הַמַּיִם מִשֶּׁוָּהוֹ.
לְאַחַר זְמַן מָה אָמְרָה אֵשֶׁת הַכּוֹבֵס לְבַעֲלָהּ: "כָּאן הָרַע לָנוּ הַגּוֹרָל, וְהַכֹּל מַכִּירִים אוֹתָנוּ כְּכוֹבְסִים קְשֵׁי יוֹם. מַזָּלֵנוּ הִשְׁתַּנָּה; עַתָּה הָבָה נְשַׁנֶּה גַּם אֶת מְקוֹמֵנוּ, וְנֶעֱבַר לָעִיר שֶׁבָּהּ אֵין מַכִּירִים אוֹתָנוּ." הֵם עָבְרוּ עִם בְּנָם דָּארָאב לָעִיר אַחֶרֶת, בְּמֶרְחַק שֵׁשׁ פַּרְסָאוֹת. בְּחֵלֶק מֵאַבְנֵי הַחֵן וְהַזָּהָב קָנוּ בַּיִת רְחַב יָדַיִם וּלְצִדּוֹ בָּסָתָן וַאֲדָמוֹת, וְחָיוּ בְּשֶׁפַע וּבִנְעִימִים. הָאִשָּׁה אָמְרָה לְבַעֲלָהּ: "עַתָּה עֲשִׁירִים אָנוּ, וְאֵינְךָ צָרִיךְ לְחַפֵּשׂ לְךָ עֲבוֹדָה." אַךְ הָאָב, שֶׁאָהַב אֶת מְלֶאכֶת הַכְּבִיסָה, עָנָה לָהּ: "כָּל עֲבוֹדָה מְכַבֶּדֶת אֶת בְּעָלֶיהָ!" וְכָךְ הִמְשִׁיךְ הָאָב לְעַבֵּד וּלְדָאג לְפַרְנָסַת הַמִּשְׁפָּחָה, וְהָאֵם דָּאֲגָה לַחֲנוּכוֹ שֶׁל הַיֶּלֶד וְלִטְפוּחוֹ.
דָּארַאב גָּדַל לְתִפְאֶרֶת וְהָפַךְ לְעֶלֶם חֲמוּדוֹת. נֵכָר הָיָה בּוֹ שֶׁאֵינוֹ יֶלֶד רָגִיל. חָסוֹן הָיָה וְקוֹרֵן פְּאֵר מַלְכוּת, וּבְהִתְגּוֹשְׁשׁוּת הֵבִיס אֶת כָּל בְּנֵי גִּילוֹ. יוֹם אֶחָד קָרָא לוֹ אָבִיו וְאָמַר לוֹ: "אֵינְךָ צָרִיךְ לְחַפֵּשׂ מִקְצוֹעַ. בּוֹא וַאֲלַמֶּדְךָ כֵּיצַד לְחַבֵּט בְּגָדִים בְּאֶבֶן וּלְנַקּוֹתָם." אַךְ דָּארָאב הָיָה חוֹמֵק לְפָנָה, וְשֵׁם בּוֹנֶה לוֹ חֵץ וּקְשַׁת מֵעֲנַף שֶׁמָּצָא וּמְחַבֵּל גָּמִישׁ, וְיוֹצֵא לָצוּד עוֹפוֹת. אָבִיו לֹא רָאָה בְּעַיִן יָפָה אֶת עֲסוּקָיו, אַךְ דָּארָאב כְּלָל לֹא רָצָה לִהְיוֹת כּוֹבֵס. הוּא בַּקֵּשׁ מֵאָבִיו לְמָצָא לוֹ מוֹרִים שֶׁיְּלַמְּדוּ אוֹתוֹ אֶת כִּתְבֵי הַקֹּדֶשׁ וְאֶת הָאָמָּנוּיוֹת. דאראב לָמַד קָרָא וְכָתַב וְהָיָה מִכָּשֵׁר לְהַפְלִיא גַּם בִּרְכִיבָה עַל סוּסִים, בִּירִיָּה בַּחֵץ וּקְשַׁת, בְּאָמָּנוּיוֹת הַקְּרָב וּבְאָמָּנוּיוֹת הָאֲחֵרוֹת.
כְּעָבָר שָׁנִים מִסְפָּר, ודאראב כְּבָר צָעִיר יָפֶה תָּאֵר, גְּבַהּ קוֹמָה וְרַב כִּשְׁרוֹנוֹת, בָּא לְאָבִיו וְאָמַר לוֹ: "אָבִי! אֲנִי לִכְאוֹרָה בִּנְךָ, אַךְ אֵינֶנִּי דּוֹמֶה לְךָ בַּדָּבָר. אָמַר לִי בְּבַקָּשָׁה מִי אֲנִי וּמָה מוֹצָאִי!"
אָמַר לוֹ הָאָב: "הַמְּחַפֵּשׂ אֶת אָבִיו, סוֹדוֹ נִמְצָא אֵצֶל אִמּוֹ."
הָלַךְ דָּארָאב אֶל אִמּוֹ, שָׁלַף אֶת חַרְבּוֹ וְאָמַר: "אֲנִי שׁוֹאֵל אוֹתְךָ, וַאֲנִי רוֹצֶה שֶׁתַּעֲנִי לִי בְּכֵנוּת: מִי אֲנִי?"
נִבְהֲלָה הַאִם וְסִפְרָהּ לוֹ אֶת כָּל קוֹרוֹתָיו כְּפִי שֶׁהָיוּ: "הָיִיתָ תִּינוֹק בָּרִיא וִיפֵהפֶה, אֲבָל אֵינֶנּוּ יוֹדְעִים דָּבָר עַל לֵדָתְךָ. אָבִיךְ יָרַד יוֹם אֶחָד לְהָבִיא מַיִם לִכְבִיסָה וּמָצָא אוֹתְךָ שָׁט עַל הַנָּהָר בְּתוֹךְ תֵּבָה, עַל מַצָּע שֶׁל מֶשִׁי, סְבִיבְךָ אַבְנֵי חֵן וּמַטְבְּעוֹת זָהָב, וְאַבְנֵי אָדָם קְשׁוּרוֹת לִזְרוֹעֵךְ – אוֹתָן אַבְנֵי אָדָם שֶׁאַתָּה עוֹנֵד עַד עֶצֶם הַיּוֹם הַזֶּה."
שָׁאַל דְּאַרְאֵב: "הַנִּשְׁאָר עוֹד מַשֶּׁהוּ מִן הָאוֹצָרוֹת הַלָּלוּ?"
עָנְתָה הָאִשָּׁה: "כֵּן." הִיא נָתְנָה לוֹ אֶת הַדִּינָרִים שֶׁנּוֹתְרוּ מֵהָאוֹצָר, וּבָהֶם קָנָה דְּאַרְאֵב סוּס וְנֶשֶׁק, וְהָלַךְ לְשָׁרֵת אֶת שׁוֹמֵר הַגְּבוּל בִּמְדִינָתוֹ. הוּא מָצָא חֵן בְּעֵינֵי שׁוֹמֵר הַגְּבוּל, וְהַלָּה דָּאַג לִקְדוּמוֹ וּמָנָה אוֹתוֹ לְתַפְקִיד בָּכִיר.
וְאָז תָּקְפוּ הָרוֹמִים אֶת אִירָאן, בְּדִיּוּק בִּנְקוּדַּת הַגְּבוּל הַזֹּאת. שׁוֹמֵר הַגְּבוּל נֶהֱרַג בְּקֶרֶב, וּסְגָנוֹ שָׁלַח לְהוֹדִיעַ לַמַּלְכָּה הַמַּאי. הַמַּלְכָּה הַמַּאי מָנְתָה אֶת מְפַקֵּד צְבָאָהּ רְשַׁנּוֹאֵד לְאָסָף לָהּ צָבָא וְלָצֵאת לַחֲזִית רוֹמָא, וּבְהִקָּבֵץ לוֹחֲמִים אַל רשׁנואד, חָבֵר אֵלָיו גַּם דְּאַרְאֵב.
לִפְנֵי צֵאתָם לְקָרֵב עִם רוֹמָא, הִגִּיעָה הַמַּאי בִּכְבוֹדָהּ וּבְעָצְמָה לְבַקֵּר אֶת חִילֶיהָ. הַחֵילִים עָבְרוּ עַל פָּנֶיהָ אֶחָד אֶחָד, וּכְשֶׁהִגִּיעַ תּוֹר דְּאַרְאֵב לְעֵבֶר מוּלָהּ, נֶעֶתְקָה נְשִׁימָתָהּ בִּרְאוֹתָהּ אוֹתוֹ, אֶת צַוָּארוֹ הַזָּקוּף, אֶת חָסְנוֹ וְאֶת יְפִי תָּאֲרוּ, אֶת הַפְּאֵר הַמַּלְוֶה אוֹתוֹ וְאֶת הַדָּרַת פָּנָיו הַמַּלְכוּתִית. וּלְפֶתַע, בְּלֹא שְׁלִיטָה וּבְלֹא כּוּנָּה, הֵחֵלָּה לְנַטֵּף חָלָב אִם. הִיא שָׁאֲלָה: "מֵאֵין הַפָּרָשׁ הַזֶּה? נֵכָר בּוֹ שֶׁהוּא גִּבּוֹר עָשׂוּי לִבְלִי חֵת, בְּקוֹמָתוֹ הַזְּקוּפָה, בְּחַסְּנוֹ וּבַפְּאֵר הַקּוֹרֵן מִמֶּנּוּ. הוּא בְּוַדַּאי מִזֶּרַע מְלָכִים וְגִבּוֹרִים! אַךְ כְּלֵי נִשְׁקוֹ אֵינוֹ מַתְאִים לְמַעֲמָדוֹ וְלִכְשׁוּרָיו." הִיא בַּקָּשָׁה מרשׁנואד לְצַיִד אוֹתוֹ בִּכְלֵי הַנֶּשֶׁק הַטּוֹבִים בְּיוֹתֵר.
הִיא הִמְשִׁיכָה לְעֵבֶר וּלְהַכִּיר אֶת לוֹחֲמֶיהָ אֶחָד אֶחָד, וּדְאָגָה לְכָל צָרְכֵיהֶם. הִיא בָּחֲרָה יוֹם שֶׁבּוֹ הַכּוֹכָבִים לְטוֹבַת אִירָאן, וּפָקְדָה עַל רַשְׁנּוּאֵד לְתַקֵּף אֶת רוֹמָא בַּיּוֹם הַזֶּה.
יוֹם אֶחָד, בְּעוֹדָם בְּדֶרֶךְ, קִדְרוּ פְּנֵי הַשָּׁמַיִם וְגֶשֶׁם עַז נֶתֶךְ אַרְצָה. רְעָמִים מַחֲרִישֵׁי אָזְנַיִם הִרְעִימוּ וּבְרָקִים מְעוֹרֵי עֵינַיִם הִבְרִיקוּ. כָּל הַחֵילִים חָשׁוּ לְהָקִים אֹהָלִים בְּמִישׁוֹר, לִמְצֹא מִקְלָט מִפְּנֵי הַגֶּשֶׁם. לִדְאָרָאב, שֶׁרָכַב לְבַדּוֹ, לֹא הָיָה אֹהֶל לִבְרֹחַ אֵלָיו. הוּא מָצָא חָרְבָה מִתְפּוֹרֶרֶת, וְשָׁם, תַּחַת פַּסַּת גַּג מט לְנָפֶל, שָׁכַב לִישֹׁן עַל הָאֲדָמָה הַחֲשׂוּפָה וְהַיְּבֵשָׁה.
רשׁנואד סִיר בֵּין חַיָּלָיו לִרְאוֹת מָה מַצָּבָם. לְפֶתַע, מֵאַחַת הַחֲרָבוֹת הַסְּמוּכוֹת, שָׁמַע קוֹל שִׁירָה:

גַּג רָעוּעַ, הַקֶּשֶׁב נָא, עֵזֶר!
עַל מַלְכָּה שֶׁל אִירָאן אָנָּא שֶׁמֶר.
לֹא הָיָה לוֹ מִשְׁכָּן, וְלָכֵן בָּא עַד כָּאן.
מִתַּחְתֶּיךָ לֵילוֹ יַעֲבָר.

חָשַׁב רְשַׁנּוֹאֵד: "הַאִם מִלִּים אֲנִי שׁוֹמֵעַ בָּרוּחַ הַנּוֹשֶׁבֶת וּבִרְעָמִים הַמִּתְגַּלְגְּלִים?" וּבְעוֹדוֹ חוֹשֵׁב, נִשְׁמָע הַשִּׁיר שֵׁנִית:

הוֹ גַּגּוֹן מט לַנָּפֶל, שָׁמַע לִי נָא:
אַל תְּכַס אֶת עֵינְךָ מְבִינָה!
כִּי תַּחְתֶּיךָ כָּאן לָן בֶּן הַמֶּלֶךְ בְּהָמָן.
שָׁמַר מִגֶּשֶׁם, וְשָׁמַע הַתְפָּלָה.

הַפַּעַם הָיָה רשׁנואד בָּטוּחַ שֶׁהַשִּׁיר מַגִּיעַ מִן הַחֲרֵבָה, וְהִשְׁתּוֹמֵם, שֶׁכֵּן לֹא רָאָה שָׁם אִישׁ.

גַּג רָעוּעַ, עָמַד עַל מִשְׁמַר!
שָׁמַר מְפַגֵּעַ וְשָׁמַר מִמֶּטֶר,
הִתְחַזֵּק, הִתְכּוֹנֵן, אָנָּא שָׁמַר עַל הַבֵּן
שֶׁל בְּהָמָן שָׁאָה, הוּא בֶּן אַסְפַּנְדָּיָאר!

מִשֶּׁחָזְרָה הַשִּׁירָה שָׁלוֹשׁ פְּעָמִים, הֶחְלִיט רשׁנואד לְשַׁלֵּחַ שָׁלִיחַ שֶׁיִּרְאֶה מִי נִמְצָא בְּחַרְבָּהּ וּמִי שַׂר שָׁם. הַשָּׁלִיחַ מָצָא סוּס רָטֹב עַד לְשַׁד עַצְמוֹתָיו וְחֵיל יָשֵׁן עַל הָאֲדָמָה הַיַּבָּשָׁה תַּחַת גַּג מט לְנֵפֶל.
הוּא הוֹדִיעַ זֹאת לרשׁנואד, וְהַלָּה שָׁלַח לְהָבִיא אֶת דַּארְאֵב. בָּרֶגַע שֶׁיָּצָא דְּאַרְאֵב מִתַּחַת לַגַּג וְעָלָה עַל סוּסוֹ, הִתְמוֹטֵט הַגַּג בְּקוֹל רַעַשׁ גָּדוֹל, וְכֻלָּם נִמְלְאוּ פְּלִיאָה, הִדְלִיקוּ אֵשׁ עִם מִינֵי בַּשָּׁמַיִם וְהוֹדּוּ לַאֲהוּרָה מַזְדָּא.
רשׁנואד שָׁאַל אֶת דָּארַאב מָה שְׁמוֹ וּמָה מוֹצָאוֹ, אוּלָם דָּארָאב לֹא יָדַע אֶלָּא אֶת הַדְּבָרִים שֶׁשָּׁמַע מֵהַכּוֹבֵס וּמֵאִשְׁתּוֹ: "אָבִי יָרַד לְהָבִיא מַיִם לִכְבִיסָה וּמָצָא אוֹתִי שָׁט עַל הַנָּהָר בְּתוֹךְ תֵּבָה, עַל מַצָּע שֶׁל מֶשִׁי, סְבִיבִי אַבְנֵי חֵן וּמַטְבְּעוֹת זָהָב, וּמַחְרֹזֶת אַבְנֵי אָדָם קְשׁוּרָה לִזְרוֹעִי. הִנֵּה הִיא, אֲנִי עוֹנֵד אוֹתָהּ עַד עֶצֶם הַיּוֹם הַזֶּה – הִיא הַדָּבָר הַיָּחִיד שֶׁנִּשְׁאַר לִי מִזֶּהוּתִי הַקּוֹדֶמֶת."
רשׁנואד נָתָן לְדַארְאֵב מַלְבּוּשִׁים נָאִים, כְּלֵי נְגִינָה וְנֶשֶׁק, וּמִכֵּיוָן שֶׁפָּסַק הַגֶּשֶׁם וְעָלָה הַשַּׁחַר, שְׁמוֹ כֻּלָּם פַּעֲמֵיהֶם לִשְׂדֵה הַקְּרָב בְּכוֹחוֹת מְחַדְּשִׁים.
בְּזִירַת הַקְּרָב הֶרְאָה דְּאַרְאֵב אֶת יְכוֹלוֹתָיו וְאֶת שַׁלִּיטָתוֹ בְּאָמָּנוּת הַלְּחִימָה. הוּא הִפִּיל חֲלָלִים רַבִּים בְּקֶרֶב הָרוֹמִים וְנָתַק אֶת אֲגַפֵּי צְבָאָם זֶה מִזֶּה. בִּזְכוּת גְּבוּרָתוֹ נִצְּחָה אִירָאן בַּמִּלְחָמָה, וְהָרוֹמִים הוּבְסוּ וּבָרְחוּ. קֵיסַר רוֹמָא שָׁלַח שָׁלִיחַ כְּדֵי לְבַקֵּשׁ שָׁלוֹם, וְהִסְכִּים לְקַבֵּל עָלָיו אֶת שִׁלְטוֹן אִירָאן וּלְהַעֲלוֹת מַס לְמַלְכָּה. רשׁנואד חָזַר לְאִירָאן עֲטוּר תְּהִלָּת מְנַצְּחִים וְעָמוּס שְׁלַל קְרָב.
כְּשֶׁהִגִּיעוּ בַּחֲזָרָה לְאֵזוֹר הַחֲרֵבָה, זְמַן לְשָׁם רשׁנואד אֶת הַכּוֹבֵס וְאֶת אִשְׁתּוֹ וְשָׁאַל אוֹתָם מַהוּ יִחוּסוֹ שֶׁל דְּאַרְאֵב. הֵם סָפְרוּ לוֹ אֶת הַסִּפּוּר כְּפִי שֶׁאָרַע: "הָיִינוּ כּוֹבְסִים עֲנִיִּים שֶׁאָבְדוּ לֹא מִכְּבָר אֶת תִּינוֹקָם," סֵפֶר הָאָב. "יוֹם אֶחָד מָצָאתִי תִּינוֹק קָטָן שָׁט עַל הַנָּהָר בַּתֵּבָה. מִיָּד הֵבֵאתִי אוֹתוֹ הַבַּיְתָה לְאִשְׁתִּי, וְאָמַצְנוּ אוֹתוֹ לָנוּ לָבָן. מֵאָז גָּדַלְנוּ אוֹתוֹ בְּאַהֲבָה וּבְשִׂמְחָה, אֲבָל אֵינֶנּוּ יוֹדְעִים מָה מוֹצָאוֹ. מִגִּיל צָעִיר הוּא נִמְשַׁךְ לַעֲסוּקִים הָרְאוּיִים לַלּוֹחֲמִים וְלַמְּלָכִים, בְּלֹא שֶׁכּוּנּוּ אוֹתוֹ לְכָךְ."
רשׁנואד כָּתַב לְהַמָּאִי לְסַפֵּר עַל נִצְחוֹן הַצָּבָא. הוּא שֶׁבַח אֶת גְּבוּרָתוֹ שֶׁל דאראב וְצַיַּן שֶׁרַק בִּזְכוּתוֹ נִצְּחָה אִירָאן וְכָבְשָׁה אֶת רוֹמָא. הוּא הִזְכִּיר גַּם אֶת הַשִּׁיר שֶׁשָּׁמַע מִתּוֹךְ הַחֲרֵבָה הָרֵיקָה, אֶת הַגַּג שֶׁנָּפַל מִיָּד כְּשֶׁדָּארָאב יָצָא מִתַּחְתָּיו, וְאֶת סִפּוּרָם שֶׁל הַכּוֹבֵס וְאִשְׁתּוֹ – הַכֹּל לְפִרְטֵי פְּרָטִים.
כְּשֶׁהִגִּיעָה הָאִגֶּרֶת לְהַמָּאִי, זָכְרָה אֶת שֶׁאָמְרוּ לָהּ שְׁנֵי מְשָׁרְתֶיהָ עַל הַכּוֹבֵס שֶׁמֹּשֶׁה אֶת הַתֵּבָה מֵהַמַּיִם, וְהֵבִינָה שֶׁדָּארָאב, הַצָּעִיר שֶׁרָאֲתָה כְּשֶׁבְּקָרָה אֶת חִילֶיהָ, הוּא בְּנָהּ. אַבְנֵי הָאָדָם שֶׁעַל זְרוֹעוֹ שֶׁל דאראב לֹא הוֹתִירוּ צֵל שֶׁל סָפֵק בְּכָךְ.
הִיא זְמַנָּהּ אוֹתוֹ אֵלֶיהָ וּבַקָּשָׁה מִמֶּנּוּ סְלִיחָה וּמְחִילָה עַל מַעֲשֵׂי הֶעָבָר. אַחֵר כָּךְ כָּנְסָה אֶת גְּדוֹלֵי הַמַּמְלָכָה, סִפְרָהּ לָהֶם אֶת הַסִּפּוּר וְהִכְתִּירָה אֶת דָּארָאב לְמֶלֶךְ. הִיא יָעְצָה לוֹ כֵּיצַד לְהַנְהִיג אֶת הָעָם.
עִם תְּחִלַּת מַלְכוּתוֹ שֶׁל דאראב, הִגִּיעוּ לְקִצָּן שְׁלוֹשִׁים וּשְׁתַּיִם שְׁנוֹת מַלְכוּתָהּ שֶׁל הַמַּאי.
כְּשַׁבָּת דאראב עַל כֵּס הַמַּלְכוּת, אָמַר לִגְדוֹלֵי הַמַּמְלָכָה, לְכוֹהֲנֵי הַדָּת וּלְכָל הַגִּבּוֹרִים יְדוּעֵי הַשֵּׁם: "הַמַּלְכוּת לֹא הִגִּיעָה אֵלַי בְּסֵבֶל וּבַמַּאֲמַצִּים. הַגּוֹרָל הַמַּפְתִּיעַ שֶׁזְּמַן לִי הוּא לְלֹא סָפֵק חַסְדּוֹ שֶׁל הָאֵל. לָכֵן, בְּהוֹדָיָה לְאֵל, תָּמִיד אֶנְהַג בַּאֲנָשִׁים בְּמִדַּת הַצֶּדֶק וְהַשִּׁוְיוֹן." הוּא זְמַן אֵלָיו אֶת הַכּוֹבֵס וְאֶת אִשְׁתּוֹ, הוֹרָיו הַמַּאֲמַצִּים, וְהֶעְתִּיר עֲלֵיהֶם מַתָּנוֹת רַבּוֹת.
אַחֲרֵי כַּמָּה מִלְחָמוֹת בַּחֲזִיתוֹת אֲחֵרוֹת, חָזַר דָּארָאב לְהִלָּחֵם בְּרוֹמָא. הַקֵּיסָר יָצָא לִקְרָאתוֹ, וּבֵין שְׁנֵי הַצְּבָאוֹת נָטַשׁ קְרָב. הָרוֹמִים הִפְסִידוּ. גַּם הַפַּעַם בַּקֵּשׁ הַקֵּיסָר לַכָּרַת בְּרִית שָׁלוֹם. יוֹעֲצֵי דָּארָאב יָעֲצוּ לוֹ לְהַסְכִּים לְבַקָּשַׁת הַקֵּיסָר וּלְכָרַת בְּרִית שָׁלוֹם עִם רוֹמָא, אַךְ בִּתְנַאי שֶׁרוֹמָא תַּעֲלֶה מַס לְאִירָאן וְשֶׁהַקֵּיסָר יִתֵּן לדאראב אֶת בִּתּוֹ, נָאהִיד, לְאִשָּׁה.
הַקֵּיסָר הִסְכִּים לְהַעֲלוֹת לְאִירָאן מַס בְּסַךְ מֵאָה אֶלֶף בֵּיצֵי זָהָב בְּשָׁנָה, וְשָׁלַח אֶת בִּתּוֹ נָאהִיד כְּכַלָּה לדאראב בְּרֹאשׁ שִׁירַת גְּמַלִּים עֲמוּסַת כֶּסֶף, זָהָב וּבִגְדֵי מַלְכוּת.
לַיְלָה אֶחָד יָשַׁן דָּארַאב לְצַד נָאהִיד, וְרֵיחַ רַע עָלָה מִפִּיהָ. הוּא הִפְנָה אֶת פָּנָיו לַצַּד הַשֵּׁנִי, וּבַבַּקָּר פָּנָה לְרוֹפְאִים. הֵם נָתְנוּ לָהּ צֶמַח מַרְפֵּא בַּשֵּׁם אַסְכֶּנְדֶּר כְּדֵי לְהָפִיג אֶת הָרֵיחַ הָרַע, אַךְ זִכְרוֹן הָרֵיחַ לֹא מָשׁ מִדְּאַרְאֵב.
לְבַסּוֹף שָׁלַח דָּארָאב אֶת נָאהִיד בַּחֲזָרָה אֶל אָבִיהָ, פִילְקוֹס, קֵיסַר רוֹמָא. דָּארַאב לֹא יָדַע זֹאת, אַךְ נָאהִיד הָיְתָה הָרָה, וּכְעֵבֶר תִּשְׁעָה חֲדָשִׁים נוֹלַד הַתִּינוֹק. אִמּוֹ קָרְאָה לוֹ בְּשֵׁם אַסְכֶּנְדֶּר, עַל שָׁם צֶמַח הַמַּרְפֵּא הַמַּעֲלִים רֵיחַ רַע מֵהַפֶּה.
בְּאוֹתוֹ הַלַּיְלָה נוֹלַד סִיח לָבָן בְּאֻרְווֹת הַקֵּיסָר. פִילְקוֹס רָאָה אֶת לַדָּת הִסִּיחַ כְּאוֹת לְמַזָּל טוֹב. הוּא אֹמֶץ אֶת אַסְכֶּנְדֶּר לִבְנוֹ, כְּדֵי שֶׁלֹּא יֹאמְרוּ בְּרוֹמָא שָׁבְתוּ הֶהָרָה הַחֲזָרָה אֵלָיו מֵאִירָאן.
אַסְכֶּנְדֶּר גָּדַל כִּבְנוֹ שֶׁל קֵיסָר רוֹמָא וְהָפַךְ לְעֶלֶם חָסוֹן, יָפֶה תָּאֵר וְרַב כִּשְׁרוֹנוֹת.
דאראב לָקַח לוֹ אִשָּׁה אַחֶרֶת, וְהִיא יָלְדָה לוֹ בֶּן וּשְׁמוֹ דְּאָרָא.
אַחֲרֵי שְׁתֵּים עֶשְׂרֵה שְׁנוֹת שִׁלְטוֹן, מֵת דָּארָאב מִמַּחֲלָה, וּדְאָרָא יָרַשׁ אֶת מְקוֹמוֹ. שָׁנִים מִסְפַּר לְאַחַר מִכֵּן, חָזַר אַסְכֶּנְדֶּר מִמּוֹקְדוֹן לְאִירָאן, כָּבַשׁ אוֹתָהּ וָשָׁם קֵץ לָאִימְפֶּרְיָה הַפַּרְסִית הַגְּדוֹלָה.