אֲנָשִׁים נִבְחָנִים כָּאן בָּעֵינַיִים שֶׁל מִשְׁמַר הַמּוּסָר, וּבָהֶן בִּלְבַד. בְּנִיַּית הַחוֹמָה שֶׁל עַכּוֹ וְהַמִּגְדַּלּוֹר הַמַּשְׁקִיף עַל הַיָּם שֶׁבְּמַעֲרַב טֶרֶם נִשְׁלְמָה. הָאֲבָנִים נִשְׁטָפוֹת בְּזֵעַת הַבַּנָּאִים הַלּוֹהֶטֶת בְּיוֹם, וּבַלַּיְלָה מְצַנְּנִים אוֹתָן גַּלֵּי הַיָּם.
אַחֲרֵי שֶׁהַמִּשְׁפָּחָה עוֹלָה עַל יְצוּעָהּ יוֹצֵאת לְיַלָּא בְּחָסוּת הַחֲשֵׁכָה, חוֹמֶקֶת בֵּין עֲרֵמוֹת הָאֲבָנִים הַמְּסוּתָּתוֹת הַגְּדוֹלוֹת הַמּוּנָּחוֹת זוֹ לְצַד זוֹ מִמִּזְרָח לַיָּם וּבֵין גַּלָּיו הַבָּאִים מִמַּעֲרָב. אִישׁ אֵינוֹ מַעֲלֶה בְּדַעְתּוֹ שֶׁלְּמִשְׁמַר הַמּוּסָר יֵשׁ כָּאן עֵינַיִים בֵּין גַּל לְגַל וּבִמְבוֹכֵי הַחֲלָלִים שֶׁבֵּין הָאֲבָנִים.
אַהֲבָה אֲסוּרָה הָיְתָה אַהֲבָתָם – עָאזֶם הָיָה חַיָּיל בִּמְשַׁמְּרוֹ שֶׁל אַחְמַד אֶל-גָ'זָאר, וְהַנִּישּׂוּאִין הָיוּ אֲסוּרִים עָלָיו, וּלְיַלָּא הָיְתָה בִּתּוֹ שֶׁל סוֹחֵר עָשִׁיר. הֵם הָיוּ נִפְגָּשִׁים שָׁם בַּחֲשַׁאי, בְּצִילּוֹ שֶׁל הַיָּרֵחַ, בַּמָּקוֹם שֶׁבּוֹ עַכּוֹ פּוֹגֶשֶׁת אֶת גַּלְיָה.
"הַבֵּט, עָאזֶם, בַּחוֹל שֶׁעַל הַחוֹף הַמִּתְעַנֵּג עַל הַגַּלִּים שֶׁמִּתְנַפְּצִים אֵלָיו."
"אוֹהֵב אוֹתְךָ, לְיַלָּא, עַד יוֹם מוֹתִי. נֵשֵׁב כָּאן לְבַדֵּנוּ וְנַשְׁקִיף עַל הַחוֹל שֶׁלָּנוּ."
"אֲבָל חוֹלוֹת עַכּוֹ אֵינָם מִסְתַּפְּקִים בְּגַל אֶחָד הַמִּתְנַפֵּץ אֲלֵיהֶם."
***
כְּשֶׁהַשַּׁחַר מַפְצִיעַ עוֹלֶה הֲמוּלַּת הַבַּנָּאִים, וְקוּבִּיּוֹת הָאֶבֶן הַגְּדוֹלוֹת נָעוֹת תַּחַת זְרוֹעוֹתֵיהֶם וּמִסְתַּדְּרוֹת בְּתוֹךְ הַחוֹמָה הָאַדִּירָה הַמִּתְגַּבְּהָת מִיּוֹם לְיוֹם. אִישׁ אֵינוֹ מַעֲלֶה בְּדַעְתּוֹ שֶׁעַל אַחַת הָאֲבָנִים יֵשׁ כֶּתֶם לַח שֶׁטֶּרֶם יָבֵשׁ – זַרְעוֹ שֶׁל עָאזֶם, וְאֵין הוּא הַכֶּתֶם הַיָּחִיד שֶׁעַל הָאֲבָנִים.
"עֵינֵי הַמִּשְׁמָר אֵינָן נֶעֱצָמוֹת", לָחַשׁ שׁוּתָּפוֹ שֶׁל עָאזֶם בַּמַּחֲנֶה בְּאוֹזְנֵי חֲבֵרוֹ.
בַּבּוֹקֶר הַהוּא שֶׁל הָעֶשְׂרִים וּשְׁלוֹשָׁה בְּאוֹקְטוֹבֶּר שְׁנַת 1784, לֹא הָיְתָה הֲמוּלַּת הַבַּנָּאִים כִּתְמוֹל שִׁלְשׁוֹם. הַלְמוּת הָאִזְמֵלִים נִפְסְקָה לְכַמָּה דַּקּוֹת, וְלֹא נִיתָּן הָיָה לִשְׁמוֹעַ אֶלָּא זַעֲקוֹת.
בְּמָקוֹם הַמְּיוֹעָד לִבְנִיַּית הַמִּגְדַּלּוֹר שֶׁל עַכּוֹ לֹא הָיָה אִישׁ מִלְּבַד הַגְּבָרִים וְאִישָּׁה אַחַת שֶׁהוּבְאָה לְמִשְׁפָּט עַל בְּגִידָתָהּ בְּבַעֲלָהּ עִם אֲהוּבָה מִן הַכְּפָר הַסָּמוּךְ שֶׁהָיָה, כָּךְ אָמְרוּ, קֵדָר אָמֵן וְאָמֵן יוֹצֵר, וּבָתֵּיהֶם שֶׁל עֲשִׁירֵי עַכּוֹ וַאֲמִידֶיהָ הָיוּ מְלֵאִים בִּיצִירוֹת הַמּוֹפֵת שֶׁלּוֹ. וְאִילּוּ הִיא – אִישׁ לֹא יָדַע מִיהִי וּמַהִי, וְאָמְרוּ רַק שֶׁבַּעֲלָהּ הָיָה קַצָּב שֶׁחָלָה לִפְנֵי אֵיזֶה זְמַן וְעוֹרוֹ נִתְמַלֵּא פִּצְעוֹנִים. הוּא נָשָׂא לְפָנֶיהָ אַרְבַּע נָשִׁים, וְלֹא הָיוּ לוֹ יְלָדִים.
בְּאוֹתוֹ בּוֹקֶר נִקְבְּרוּ הַשְּׁנַיִים חַיִּים תַּחַת אַבְנֵי הַמַּסָּד שֶׁל הַמִּגְדַּלּוֹר, וָטִיט הַבַּנָּאִים כִּיסָּה אֶת גּוּפָם עַד שֶׁנֶּחְנְקוּ.
הַהֲמוּלָּה בַּמָּקוֹם לֹא שָׁכְכָה, אֲבָל הִיא הִשְׁתַּנְּתָה כְּמוֹ גַּוְּונִי הַמּוּסִיקָה הַמִּשְׁתַּנִּים בְּסִימְפוֹנְיָה סוֹעֶרֶת. אַחֲרֵי הַזְּעָקוֹת וְהַתַּחֲנוּנִים וּצְעָקוֹת הַחַיָּילִים וּקְלָלוֹת הַבַּעַל הַזּוֹעֵם הִגִּיעַ תּוֹרֵם שֶׁל הָאִזְמֵלִים וּפְקוּדּוֹת הַחַיָּילִים הַמְּבַקְּשִׁים לְהָשִׁיב אֶת הָעֲבוֹדָה  לַסִּדְרָה.
עַד שְׁקִיעַת הַחַמָּה שֶׁבּוֹ הַחַיִּים לְמַסְלוּלָם.
***
עָאזֶם יָצָא מֵהַמַּחֲנֶה וְצָעַד מַעֲרָבָה. לְיַלָּא תְּצַפֶּה לוֹ שָׁם כִּבְכָל לַיְלָה. אִילּוּ רָאָה אוֹתוֹ מִישֶׁהוּ בַּחֲשֵׁכָה הַזּוֹ, לֹא הָיָה חֲשָׁדוֹ נִסְתָּר מֵעֵינָיו. אֲפִילּוּ הַמַּחֲשָׁבוֹת הַמִּתְרוֹצְצוֹת בְּרֹאשׁוֹ כִּמְעַט נִשְׁמָעוֹת מֵאֲחוֹרֵי הַחַלּוֹנוֹת הַמּוּגָפִים הַנָּמִים אֶת שְׁנָתָם. "עֵינֵי הַמִּשְׁמָר אֵינָן נֶעֱצָמוֹת" – הַמִּשְׁפָּט הַזֶּה הִדְהֵד בְּרֹאשׁוֹ לְלֹא הֶרֶף. לְפֶתַע חִייֵּךְ בֵּינוֹ לְבֵינוֹ: "אֲבָל אֲנִי מַכִּיר אֶת כּוּלָּם, הַאִם הֵם יַלְשִׁינוּ עָלַי וְעַל לְיַלָּא אִם יַרְאֶה אוֹתִי מִישֶׁהוּ מֵהֶם?" הוּא שָׁב לְחַיֵּיךְ וְהֵנִיד אֶת רֹאשׁוֹ. "לֹא, לֹא יִיתָּכֵן... וּבְכָל מִקְרֶה אֵדַע אֵיךְ לְהָגֵן עַל עַצְמִי וּלְהָגֵן עָלֶיהָ מִפְּנֵי הַלְשָׁנוֹת... אֲנִי אֵלֵךְ אֶל לְיַלָּא וְאֶקְטוֹף אֶת פִּרְיָהּ לְאַחַר עֲמַל הַיּוֹם הַזֶּה". זֹאת אָמַר עָאזֶם לְעַצְמוֹ בְּלֶכְתּוֹ אֶל לְיַלָּא.
הִיא חִיכְּתָה לוֹ, יוֹשֶׁבֶת עַל שׁוּרַת הָאֲבָנִים שֶׁהוּנְּחוּ בְּאוֹתוֹ יוֹם וְכָל הַחֲרַכִּים שֶׁבֵּינֵיהֶן נֶאֶטְמוּ בְּטִיט רַךְ. עָאזֶם הִגִּיעַ. הוּא הָיָה כְּהַר גַּעַשׁ הָעוֹמֵד לְהִתְפָּרֵץ מֵרוֹב תְּשׁוּקָתוֹ אֵלֶיהָ, וְהַלָּבָה שֶׁבְּתוֹכָהּ הֵחֵלָּה נִיתֶּזֶת בִּרְאוֹתָהּ אוֹתוֹ. הֵם הִתְחַבְּקוּ, הִתְנַשְּׁקוּ בְּתַאֲוָוה כְּדַרְכָּם שֶׁל פּוֹלְשִׁים הַמַּפְעִילִים אֶת כָּל הַנֶּשֶׁק שֶׁבְּפִיּוֹתֵיהֶם וְהַפְשִׁיטוּ זֶה אֶת זֶה בְּרִגְשָׁהּ קִצְרַת-רוּחַ. הוּא מָעַךְ אֶת שָׁדֶיהָ בְּיָדָיו הַמְּחוּסְפָּסוֹת, וְהִיא הִתִּירָה אֶת קִישּׁוּרֵי מִכְנָסָיו בְּיָדֶיהָ הָרוֹעֲדוֹת וְתָרָה אַחֵר אֵיבָרוֹ. הִיא אָחֲזָה בּוֹ מִלְּמַטָּה, מִן הָאֲשָׁכִים, וְהִגְבִּיהָה אוֹתוֹ אֶל פִּיהָ הָרָעָב. הִיא אָהֲבָה לְהִתְעַנֵּג עַל חֲמִימוּתוֹ בְּתוֹךְ פִּיהָ, וְנֶהֶנְתָה מִתְּפִיחָתוֹ הַהַדְרָגָתִית, מִתְפָּאֶרֶת בֵּינָהּ לְבֵינָהּ בִּיכוֹלְתָּהּ לַהֲבִיאוֹ לְזִקְפָּה. הִיא נָתְנָה בּוֹ מַבָּט וְרָאֲתָה שֶׁהוּא זָקוּף לִמְלוֹא אוֹרְכּוֹ. הִיא צָחֲקָה וְאָמְרָה: "הַבַּנָּאִים לֹא צְרִיכִים לָקוּם מָחָר, הִנֵּה הַמִּגְדַּלּוֹר מוּכָן וּמֵאִיר".
סַהַר הַיָּרֵחַ הִשְׁקִיף עַל הָאֲדָמָה בִּגְנֵבָה. עֵינֵי הַמִּשְׁמָר אֵינָן נֶעֱצָמוֹת.
***
אֲנִי חַיָּיב לַחֲזוֹר עַכְשָׁיו לַמַּחֲנֶה לִפְנֵי שֶׁיַּבְחִינוּ בְּהֶעְדֵּרִי. הוּא נִיגֵּב אֶת קְצֵה אֵיבָרוֹ בֶּחָזֶה. פִּיהָ הָיָה מָלֵא עֲדַיִין, וְהִיא הַנֶּהֱנֶה בְּהַסְכָּמָה, וּבָלְעָה אֶת רוּקָּהּ עַל תְּכוּלָתוֹ. אָמְרָה: "לְךָ אַתָּה רִאשׁוֹן, וַאֲנִי אֵלֵךְ אַחֲרֶיךָ עוֹד מְעַט". כָּךְ נָהֲגוּ לַעֲשׂוֹת לְבַל יֵירָאוּ בְּיַחַד.
עָאזֶם שָׁב לַמַּחֲנֶה וְשָׁקַע בְּשֵׁינָה עֲמוּקָּה וַאֲרוּכָּה.
***
לְיַד הַחוֹף הַמַּעֲרָבִי הַגַּלִּים הִתְנַפְּצוּ אֶל הַחוֹלוֹת בְּזֶה אַחַר זֶה.
לַיַּלָּא כָּרְעָה עַל בִּרְכֶּיהָ עַל הָאֲבָנִים הַקָּרוֹת הַמְּחוּסְפָּסוֹת וְהֵחֵלָּה לִמְצוֹץ אֶת אֵיבְרֵי הַמִּשְׁמָר בְּזֶה אַחַר זֶה.
קֶצֶף הַגַּלִּים הֵצִיף אֶת הַחוֹלוֹת.
 



https://www.shortstoryproject.com/he/story/%d7%a7%d7%a6%d7%a3-%d7%a2%d7%9c-%d7%97%d7%95%d7%9c%d7%95%d7%aa-%d7%a2%d7%9b%d7%95/
#אַהַבְהֶטְרָגִית#אֲוִוירָתִי#אוֹנֶס#סְפְּרוֹתְעַרְבִּית