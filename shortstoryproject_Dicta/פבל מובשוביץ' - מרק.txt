כְּשֶׁאַתָּה שׂוֹחֶה לָךְ כָּכָה עַל הַגַּב וּמֵרִיחַ אֶת הָרֵיחוֹת הַמְּהַפְּנְטִים (מָה זֶה? עוֹף וַחֲמִיצָה?) קָשֶׁה לְדַמְיֵין שֶׁמַּשֶּׁהוּ מִתְכּוֹנֵן לְהַגִּיעַ. אָמְנָם צָפוּף, אֲבָל אִם וּלְוַדֵּיה יָזוּז טִיפָּה שְׂמֹאלָה, וּלְיַזְצַ'קָּה תָּזוּז טִיפָּה יָמִינָה, אֶפְשָׁר יִהְיֶה אֲפִילּוּ לְשׂוֹחֵחַ כְּמוֹ שֶׁצָּרִיךְ. – כָּכָה אָמַר הַגִּ'ינְגִּ'י, הַמְּבוּגָּר מֵבִין שְׁלוֹשְׁתָּם, בְּהִתְרַגְּשׁוּת. – אֲפִילּוּ נִדְמֶה שֶׁעוֹד רֶגַע יַגִּישׁוּ מַשֶּׁהוּ טוֹב לִשְׁתּוֹת.
– סַפֵּר לָנוּ עוֹד קְצָת עַל הָאוֹקְיָינוֹס – אָמְרָה לַיְּזָצַ'קָּה הַצְּעִירָה בְּהִתְרַגְּשׁוּת הָאוֹפְיָינִית לָהּ, – אֲנִי כְּבָר שָׁכַחְתִּי – וּלְוַדֵּיה צָף לוֹ לְצִדָּם כְּאָחוּז עִוְועִים, מוֹצִיא בּוּעוֹת שַׁמְנוּנִיּוֹת מִפִּיו, דּוֹפֵק עַל דָּפְנוֹת הַקִּיר הַמַּתַּכְתִּי, מְמַלֵּא פִּיו מַיִם וְנֶאֱנַח חֶרֶשׁ – אָה, אוֹ, אָה – בְּעַצְבוּת כָּזֹאת, כְּאִילּוּ הִרְגִּישׁ שֶׁאֵין טַעַם. – וַאֲנִי בְּכָל זֹאת אֲסַפֵּר! – אָמַר הַזָּקֵן הָאַדְמוֹנִי. – נֶאֱנַח לְךָ כָּכָה! וַאֲנַחְנוּ בְּכָל זֹאת, צָפִים!
הָאַדְמוֹנִי הִבִּיט לְכָל הַכִּיוּוּנִים, הַמַּיִם הָיוּ שְׁקֵטִים בְּאוֹפֶן מְלָאכוּתִי, וְהוּא סִיפֵּר – פַּעַם הָיוּ לִי שְׁלוֹשָׁה־עָשָׂר יְלָדִים, וּמֵרוֹב שֶׁהֵם הָיוּ רְעֵבִים הָיִיתִי צָרִיךְ לָקוּם כָּל בּוֹקֶר עוֹד לִפְנֵי שֶׁהַפָּנָס הָעֶלְיוֹן בַּשָּׁמַיִים נִדְלַק, וְלִשְׂחוֹת עַד אֶמְצַע הָאוֹקְיָינוֹס שֶׁנִּפְרַס לְכָל הַכִּיוּוּנִים עַד אֵין סוֹף. בְּאֶמְצַע הָאוֹקְיָינוֹס הִתְגּוֹדְדוּ לְהָקוֹת עֲנָקִיּוֹת שֶׁל דְּגִיגִים אֲפוֹרִים וּמְלוּחִים שֶׁנִּיסּוּ לְהִימָּלֵט מֵחֲבוּרוֹת דּוֹלְפִינִים, אֲבָל אֲנִי תָּפַסְתִּי אוֹתָם כָּל כָּךְ בְּקַלּוּת, שֶׁהַדּוֹלְפִינִים הָיוּ מְצַקְצְקִים לָהֶם וּמַקְנִיטִים: "הִנֵּה מַגִּיעַ הַמּוּזִ'יק, עִם צְבָתוֹת כְּמוֹ שֶׁלּוֹ גַּם כֵּן בְּעָיָה!" וְכוּ' – הָיִיתִי תּוֹפֵס כַּמָּה שֶׁצָּרִיךְ וּבוֹרֵחַ הַבַּיְתָה. כָּכָה, עִם הַשַּׂק עַל הַגַּב כְּמוֹ שֶׁאוֹמְרִים, הָיָה עוֹבֵר יוֹם שָׁלֵם עַד שֶׁהָיִיתִי מַצְלִיחַ לַחְתּוֹר בַּחֲזָרָה, וְהַיְּלָדִים כְּבָר מְיַילְּלִים מֵרוֹב רָעָב – אַבָּא! אַבָּא!
וְהַגּוּף, כָּל כַּמָּה שֶׁהָיָה חָזָק לֹא הָיָה רָגִיל לְמַסָּע שֶׁכְּזֶה. הָיִיתִי מִתְקַשֵּׁחַ עֶרֶב־עֶרֶב כְּמוֹ נוֹצָר סְבִיבִי שִׁרְיוֹן חָדָשׁ, כָּכָה שֶׁהָיִיתִי מְסוּגָּל לְהֵירָדֵם בַּעֲמִידָה בִּזְמַן שֶׁכּוּלָּם מְפַטְפְּטִים לָהֶם וְזוֹלְלִים מַעֲדַנִּים כָּל הַלַּיְלָה. בַּבּוֹקֶר אִשְׁתִּי הָיְיתָה מְעִירָה אוֹתִי בִּלְטִיפוֹת – מַלְאָכִי, הִגִּיעַ הַזְּמַן!..
וְיוֹם אֶחָד אֲנִי רוֹאֶה שֶׁיָּשַׁנְתִּי עַד חֲצִי הַיּוֹם, אִשְׁתִּי לֹא בָּעֲטָה. אֲנִי קוֹרֵא לָהּ: מְתוּקָה שֶׁלִּי חֲבִיבָה, מָה קוֹרֶה? וַאֲנִי רוֹאֶה שֶׁהִיא קוֹדַחַת וּמְבוּלְבֶּלֶת, נֶאֱנַחַת לָהּ מִיִּיסּוֹרִים. מִיָּד דָּרַשְׁתִּי לִקְרוֹא לָרוֹפֵא וְהוּא מִסְתַּכֵּל לוֹ וְקוֹבֵעַ – טִיפּוּס הַבֶּטֶן!.. לֹא אֲכַלֶּה יוֹתֵר מִדַּי זְמַן וְכָל הַמַּנְגְּנוֹנִים – קַאפּוּט. וְהַנּוֹרָא מִכָּל – לְהַחֲלִים אִי אֶפְשָׁר!
וּמָה עִם הַיְּלָדִים?.. הֵם מְיַילְּלִים מֵרוֹב רָעָב, וְהָרוֹפֵא אוֹמֵר – לְהִיפָּרֵד צָרִיךְ – וְאִשְׁתִּי מְמַלְמֶלֶת לָהּ, – שָׂחָה, תַּאֲכִיל אוֹתָם, – וַאֲנִי יָדַעְתִּי שֶׁכְּשֶׁאֶחֱזוֹר כְּבָר לֹא תִּהְיֶה לִי אִישָּׁה אֲבָל לֹא הָיָה לִי אוֹמֶץ לְהִיפָּרֵד, רַק לָחַשְׁתִּי – תָּנוּחִי לְךָ. מִשָּׁם שָׁחִיתִי גּוֹוֵעַ בִּדְמָעוֹת לְאֶמְצַע הָאוֹקְיָינוֹס, וְהָאֲרוּרוֹת הָאֵלֶּה נִקְוָות בָּעֵינַיִים כְּמוֹ לְהַכְעִיס, חָסְמוּ אֶת שְׂדֵה הָרְאִייָּה, וְנִלְכַּדְתִּי בָּרֶשֶׁת.
כְּשֶׁסִּייֵּם הָאַדְמוֹנִי אֶת הַסִּיפּוּר לְיַזְצַ'קָּה בָּכְתָה (גַּם חַיּוֹת יוֹדְעוֹת לֶאֱהוֹב!) וָולוֹדְיָה נָהַם בְּעַצְבוּת – אָה, אוֹ, אָה – וְהִצְטַמְרֵר כְּשֶׁיָּד מָשְׁכָה אֶת הַזָּקֵן הָאַדְמוֹנִי מֵהַמַּיִם, – אֲבָל מָה עִם הַיְּלָדִים שֶׁלִּי? – עוֹד הִסְפִּיק לְהַגִּיד לִפְנֵי שָׁקוּל פִּצְפּוּץ גַּס חָתַךְ אֶת הָאֲוִויר. הַזָּקֵן הִבִּיט בְּלִיזָצֶ'קָה וּלְרֶגַע רָאָה אֶת אִשְׁתּוֹ וְהִתְמַלֵּא בְּחִילָה וְהִתְרַגְּשׁוּת – אֲבָל זֹאת הִיא בְּכָל זֹאת, לְיַזְצַ'קָּה, לְיַזְצַ'קָּה הַמִּסְכֵּנָה – וּלְיַזְצַ'קָּה הֶחֱזִירָה לוֹ מַבָּט מָלֵא בְּאַהֲבָה וְרוֹךְ בִּזְמַן שׁוֹלוֹדֶיהָ גָּנַח מִיִּיסּוֹרִים – אָה, אוֹ, אָה. רֵיחַ מָוֶות עַרְמוּמִי וּמִשֶּׁכַּר נִישָּׂא מֵסִיר הַתַּבְלִינִים אֶל אַמְבָּט שְׁנֵי הַסַּרְטָנִים הָאַחֲרוֹנִים שֶׁנִּשְׁאֲרוּ בּוֹ. גְּנִיחָה אֲיוּמָּה בְּרוֹטֶב יַיִן אָדוֹם וּכְמֵהִין לְצַד תַּפּוּחַ אֲדָמָה מוּקְרָם הוּגַּשׁ לְשׁוּלְחַן הַסּוֹעֲדִים.
אֶת לְיַזְצַ'קָּה הוֹצִיאוּ חַיָּה מֵהַנָּהָר.



https://www.shortstoryproject.com/he/story/%d7%9e%d7%a8%d7%a7/
#אֵימָה#אִירוֹנְיָה#הוּמוֹרִיסְטִי#יִשְׂרְאֵלִי#שָׁנוּן