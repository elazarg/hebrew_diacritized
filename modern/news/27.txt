דְּרָמַת עֲנָק בְּשִׁידּוּר חַי: הַחֲלָלִית הַיִּשְׂרְאֵלִית "בְּרֵאשִׁית" נִכְשְׁלָה הָעֶרֶב (חֲמִישִׁי) בְּנִיסְּיוֹנָהּ לִנְחוֹת עַל הַיָּרֵחַ, זֹאת לְאַחַר מַסָּע שֶׁאָרַךְ כִּשְׁמוֹנָה שָׁבוּעוֹת.
הַצֶּוֶות שֶׁל SpaceIL וְהַתַּעֲשִׂיָּיה הָאֲוִוירִית, שֶׁסָּפְרוּ אֶת הַדַּקּוֹת וְהַשְּׁנִיּוֹת עַד הַתִּמְרוּן הַמַּכְרִיעַ, הוּפְתְּעוּ כַּאֲשֶׁר דַּקּוֹת לִפְנֵי הַנְּחִיתָה אָבַד הַקֶּשֶׁר עִם הַחֲלָלִית.
עִם זֹאת, הִיא הִסְפִּיקָה לְשַׁגֵּר תְּמוּנַת "סֶלְּפִי" מַרְהִיבָה שֶׁל הַיָּרֵחַ.
זֶה אֶחָד הַמִּקְרִים הַבּוֹדְדִים בָּהֶם מְשִׂימָה לַיָּרֵחַ נִכְשֶׁלֶת בִּנְחִיתָה וְלֹא בַּהַמְרָאָה.

לָאֵירוּעַ הִגִּיעוּ שַׁגְרִיר אַרְהָ"ב בְּיִשְׂרָאֵל, דֶּיְוִויד פְרִידְמָן, וְהַשַּׂר אוֹפִיר אָקוּנִיס, זֹאת בְּנוֹסָף לְרֹאשׁ הַמֶּמְשָׁלָה, בִּנְיָמִין נְתַנְיָהוּ, וְרַעְיָיתוֹ שָׂרָה.
נְשִׂיא הַמְּדִינָה רְאוּבֵן רִיבְלִין, אָמַר לְאַחַר הַכִּישָּׁלוֹן כִּי "מְדוּבָּר בְּהֶישֵּׂג גָּדוֹל וּמְצוּיָּן שֶׁלֹּא הוּשְׁלַם עֲדַיִין.
זֶהוּ עֶרֶב חָשׁוּב לְאֶזְרְחֵי יִשְׂרָאֵל וְיַלְדֵי יִשְׂרָאֵל שֶׁרוֹאִים כַּמָּה אֲנַחְנוּ רוֹצִים.
נַגִּיעַ לְכָל מָקוֹם שֶׁאֶפְשָׁרִי לְהַגִּיעַ אֵלָיו.
אֵין צוֹרֶךְ לְהִתְאַכְזֵב".

נְתַנְיָהוּ נִיסָּה לְעוֹדֵד אַף הוּא, וְאָמַר: "מִבְּחִינָתִי הַנֶּשֶׁר נָחַת.
הִגַּעְנוּ לַיָּרֵחַ, אֲבָל נְנַסֶּה שׁוּב.
אֲנַחְנוּ נִרְצֶה בַּפַּעַם הַבָּאָה לִנְחוֹת בְּנַחַת.
עֶצֶם הַנִּיסָּיוֹן הוּא הֶישֵּׂג כַּבִּיר.
בְּעוֹד שָׁלוֹשׁ שָׁנִים נִנְחָת עַל הַיָּרֵחַ, הַפַּעַם בְּצוּרָה שְׁלֵמָה".

פָּארְק הַלֵּגוֹ הַמִּתְקַיֵּים בְּיָמִים אֵלֶּה בְּתֵל אָבִיב הַשָּׁנָה יַעֲמוֹד בְּסִימַן חָלָל, זֹאת בְּהַשְׁרָאַת הַמְּשִׂימָה שֶׁל הַחֲלָלִית הַיִּשְׂרְאֵלִית "בְּרֵאשִׁית", שֶׁנִּבְנְתָה בְּיִשְׂרָאֵל עַל יְדֵי SpaceIL וְהַתַּעֲשִׂיָּיה הָאֲוִוירִית, וְשׁוּגְּרָה בְּפֶבְּרוּאָר הָאַחֲרוֹן.
הִיא נָחֲתָה נְחִיתָה קָשָׁה עַל הַיָּרֵחַ בְּ-11 בְּאַפְּרִיל הַשָּׁנָה, וְלַמְרוֹת שֶׁהַמְּשִׂימָה לֹא הוּשְׁלְמָה כַּמְּתוּכְנָן, מְדוּבָּר בְּהֶישֵּׂג יוֹצֵא דּוֹפֶן - מְדִינָה שְׁלֵמָה נִסְחֲפָה אַחֲרֵי הַחֲלָלִית וְנוֹצַר "אֵפֶקְט בְּרֵאשִׁית", בְּדוֹמֶה לְאֵפֶקְט אַפּוֹלוֹ בִּשְׁנוֹת הַ-70.
 
אֶת הָאֵירוּעַ פָּתַח הַפִילַנְתְּרוֹפּ מוֹרִיס קַאהַן- נָשִׂיא עֲמוּתַּת SpaceIL, וּמִי שֶׁתָּרַם אֶת הַחֵלֶק הָאֲרִי לַפְּרוֹיֶקְט שֶׁעֲלוּתוֹ הָיְתָה 100 מִילְיוֹן דּוֹלָרִים.
קַאהַן הִגִּיעַ הַיּוֹם (חֲמִישִׁי) לַמִּתְחָם כְּאוֹרֵחַ הַכָּבוֹד וְחָזָה בְּדֶגֶם הַלֵּגוֹ שֶׁל הַחֲלָלִית הַמּוּרְכָּב מִמֵּאָה אֶלֶף קוּבִּיּוֹת לֵגוֹ זְעִירוֹת וּמִשְׁקָלָהּ כַּחֲצִי טוֹן.
הִיא נִבְנְתָה בְּשִׁיתּוּף הַתַּעֲשִׂיָּיה הָאֲוִוירִית, עֲמוּתַּת SpaceIL, וְסוֹכְנוּת הֶחָלָל.
"אֲנִי שָׂמֵחַ לִרְאוֹת יוֹזְמוֹת מְרַגְּשׁוֹת כָּאֵלּוּ שֶׁמַּמְשִׁיכוֹת אֶת אֵפֶקְט בְּרֵאשִׁית וְאֶת הַגַּאֲוָוה עַל כָּךְ שֶׁהִגַּעְנוּ לַיָּרֵחַ.

דֶּגֶם הַלֵּגוֹ שֶׁל בְּרֵאשִׁית נִבְנָה ע"י אוּמָּן יִשְׂרְאֵלִי וּקְבוּצָה מוּכְשֶׁרֶת שֶׁל אֲנָשִׁים בַּחֲשִׁיבָה דַּקְדְּקָנִית וִיצִירָתִיּוֹת כְּשֶׁלְּכָל חֵלֶק מָקוֹם מִשֶּׁלּוֹ", אָמַר קַאהַן שֶׁהִגִּיעַ עִם נִינָיו, "יֵשׁ לָנוּ אֲנָשִׁים מוּכְשָׁרִים וּרְאוּיִים בִּמְדִינַת יִשְׂרָאֵל וְלָכֵן אֲנִי מַאֲמִין שֶׁנַּמְשִׁיךְ לַעֲשׂוֹת הִיסְטוֹרְיָה בְּכָל מִינֵי תְּחוּמִים".
הַחֲלָלִית הַיִּשְׂרְאֵלִית "בְּרֵאשִׁית" אָמְנָם הִגִּיעָה לַיָּרֵחַ, וּבְכָךְ הָפְכָה יִשְׂרָאֵל לַמְּדִינָה הַשְּׁבִיעִית בָּעוֹלָם שֶׁמַּצְלִיחָה לְהָבִיא חֲלָלִית לַיָּרֵחַ, אֲבָל לֹא הִצְלִיחָה לְהַשְׁלִים אֶת הַנְּחִיתָה.
מֵאָז חָלַף יוֹתֵר מֵחוֹדֶשׁ וּנְשִׂיא עֲמוּתַּת SpaceIL, הַמִּילְיַארְדֵּר מוֹרִיס קַאהַן כְּבָר הִבְטִיחַ לִבְנוֹת אֶת "בְּרֵאשִׁית 2" וְלַחֲזוֹר לַיָּרֵחַ.

אֲבָל הַיּוֹם פִּרְסְמָה נָאסָ"א - סוּכּוֹת הֶחָלָל שֶׁל אַרְצוֹת הַבְּרִית, תְּמוּנוֹת מֵאֵזוֹר הַפְּגִיעָה שֶׁל "בְּרֵאשִׁית" בַּיָּרֵחַ.
בַּתְּמוּנוֹת שֶׁל "לִפְנֵי" וְאַחֲרֵי", נִרְאֶה אֵזוֹר הַפְּגִיעָה לִפְנֵי הַ-11 בְּאַפְּרִיל - אָז הִגִּיעָה הַחֲלָלִית הַיִּשְׂרְאֵלִית הָרִאשׁוֹנָה לַיָּרֵחַ, וּתְמוּנָה שֶׁצּוּלְּמָה בְּ-22 בְּאַפְּרִיל, וּבָהּ נִרְאֶה אֵזוֹר הַפְּגִיעָה כְּשֶׁהַקַּרְקַע בּוֹ הוּזְזָה מֵעוֹצְמַת הַהִתְרַסְּקוּת, עַד כְּדֵי כָּךְ שֶׁהִיא יָרְדָה בְּכַמָּה עֲשָׂרוֹת מְטָרִים.

עַל פִּי הַהֶסְבֵּרִים בַּאֲתַר פְּרוֹיֶקְט LROC, הַפְּגִיעָה שֶׁל "בְּרֵאשִׁית" לֹא יָצְרָה מַכְתֵּשׁ בַּיָּרֵחַ, אוֹ שֶׁהוּא קָטָן מִדַּי מִכְּדֵי לִרְאוֹתוֹ בְּצִילּוּם.
הַסִּיבָּה לְכָךְ הִיא הַזָּוִוית הַנְּמוּכָה שֶׁל הַפְּגִיעָה, שַׁבְרִירִיּוּת הַחֲלָלִית וְהַמְּהִירוּת בָּהּ הִיא הִגִּיעָה אֶל פְּנֵי הַקַּרְקַע.
הַכֶּתֶם הַשָּׁחוֹר בְּמֶרְכַּז הַתְּמוּנָה הוּא כְּכָל הַנִּרְאֶה שֶׁטַח מְחוּסְפָּס שֶׁנּוֹתַר עֵקֶב הִתְפּוֹרְרוּתָהּ שֶׁל הַגִּשּׁוּשִׁית.
  
הַתְּמוּנוֹת צוּלְּמוּ עַל יְדֵי מַעֲרֶכֶת הָ-LROC - שָׁלוֹשׁ מַצְלֵמוֹת הַמּוּרְכָּבוֹת עַל רֶכֶב חָלָל שֶׁמַּקִּיף אֶת הַיָּרֵחַ וּמְצַלֵּם תְּמוּנוֹת בְּרֵזוֹלוּצְיָה גְּבוֹהָה שֶׁל קַרְקַע הַיָּרֵחַ.

עֵרָן שְׁמִידְט, סְגַן מְנַהֵל פְּרוֹיֶקְט בְּרֵאשִׁית, אָמַר לְמַעֲרִיב כִּי "מָה שֶׁרוֹאִים זֶה לְמַעֲשֶׂה מָה שֶׁהַחֲלָלִית שֶׁל נָאסָ"א שֶׁמַּקִּיפָה אֶת הַיָּרֵחַ צִילְּמָה כַּמָּה יָמִים אַחֲרֵי הַנְּחִיתָה הַקָּשָׁה.
אֲנַחְנוּ הִגַּעְנוּ מִצָּפוֹן, אֲתַר הַנְּחִיתָה הָיָה אָמוּר לִהְיוֹת מֵעַל הַנְּקוּדָּה הַשְּׁחוֹרָה.
בְּסוֹפוֹ שֶׁל דָּבָר הִגַּעְנוּ דְּרוֹמִית לְשֵׁם וְרוֹאִים אֶת הַהִילָּה הַלְּבָנָה שֶׁל הַפְּגִיעָה אוּלַי גַּז אוּלַי חוֹל יַרְחִי.
אֵלֶּה הַדְּבָרִים שֶׁאֶפְשָׁר לִרְאוֹת.
לֹא נִיתָּן לָדַעַת אִם הָיָה פִּיצוּץ וְהִתְפַּזְּרוּ חֲלָקִים".

"אֲנַחְנוּ יוֹדְעִים אֶת זָוִוית הַפְּגִיעָה וְאֶת מְהִירוּת הַפְּגִיעָה", אָמַר שְׁמִידְט.
"הַדְּבָרִים מִסְתַּדְּרִים עִם הַתְּמוּנָה וְהַמִּיקּוּם שֶׁל הָאֲתָר שֶׁנָּאסָ"א צִילְּמוּ.
תְּמוּנָה דּוֹמָה בְּ-2016 מִבְּחִינַת מָקוֹם.
יֵשׁ לָהֶם מַסְפִּיק מַצְלֵמוֹת וּתְמוּנוֹת לָדַעַת בְּוַודָּאוּת שֶׁזֶּה 'בְּרֵאשִׁית' וְלֹא מַשֶּׁהוּ אַחֵר.
זֶה מַתְאִים לַנְּתוּנִים.
 
הַאִם נוּכַל לִרְאוֹת אֶת שִׁבְרֵי הַחֲלָלִית בַּתְּמוּנוֹת בֶּעָתִיד?
"אִם חֲלָלִית תַּעֲבוֹר בְּגוֹבַהּ נָמוּךְ אוֹ מַצְלֵמָה יוֹתֵר טוֹבָה יִהְיֶה אֶפְשָׁר תְּמוּנָה יוֹתֵר בְּרוּרָה.
זֶה צוּלַּם בְּגוֹבַהּ 90 ק"מ וְכָל פִּיקְסֵל זֶה מֶטֶר.
יָכוֹל לִהְיוֹת בֶּעָתִיד".
 
"יָדַעְנוּ עַל הַתְּמוּנוֹת", הוֹסִיף שְׁמִידְט.
"כְּשֶׁנִּפְגַּשְׁנוּ עִם רֹאשׁ נָאסָ"א הוּא אָמַר שֶׁהֵם מְעוּנְיָינִים לְצַלֵּם אוֹתָנוּ בַּנְּחִיתָה.
לֹא דִּיבְּרוּ עַל נְחִיתָה קָשָׁה אֲבָל הָיוּ אֲמוּרִים לְצַלֵּם אוֹתָנוּ בַּנְּחִיתָה.
בְּיוֹם הַנְּחִיתָה הַחֲלָלִית שֶׁל נָאסָ"א הָיְתָה בְּמֶרְחָק שֶׁל 1,000 ק"מ מֵאֵזוֹר הַנְּחִיתָה, אָז לֹא צִילְּמוּ בִּזְמַן אֱמֶת.
הַחֲלָלִית מַקִּיפָה אֶת הַיָּרֵחַ כְּבָר כַּמָּה שָׁנִים אָז יָדַעְנוּ שֶׁהִיא תַּגִּיעַ לְשָׁם וְעַל הַחֵלֶק הָעֶלְיוֹן שֶׁל 'בְּרֵאשִׁית' הוּרְכְּבָה יְחִידָה שֶׁל נָאסָ"א שֶׁבְּעֶזְרַת מוֹט לֵיְיזֵר שֶׁיֵּשׁ עַל הַחֲלָלִית יְאַכְּנוּ אוֹתָהּ.
הֵם יְנַסּוּ לִמְצוֹא אֶת הָרְכִיב, אֲבָל לֹא בָּטוּחַ שֶׁזֶּה יִקְרֶה.
יְבַצְּעוּ עוֹד חִיפּוּשִׂים".
 
מָה עוֹבֵר לָךְ בָּרֹאשׁ?
"יֵשׁ הוֹכָחָה שֶׁהִגַּעְנוּ לַאֲתַר הַנְּחִיתָה שֶׁכִּיוַּונּוּ אֵלָיו, אֲנַחְנוּ לֹא בְּמָקוֹם אַחֵר.
אֲנַחְנוּ מְבִינִים אֶת סִיבַּת הַכֶּשֶׁל, הַכֹּל מִתְחַבֵּר.
אִם הָיוּ מוֹצְאִים אוֹתָנוּ בְּמָקוֹם אַחֵר הָיִינוּ מְגָרְדִים בָּרֹאשׁ אֵיפֹה טָעִינוּ.
הַמָּנוֹעַ הִפְסִיק לַעֲבוֹד וְלֹא בָּלַמְנוּ וְלָכֵן עָבַרְנוּ אֶת אֲתַר נְחִיתָה.
אֲנַחְנוּ לְמַעְלָה מֵחוֹדֶשׁ מַה-11 בְּאַפְּרִיל וַעֲדַיִין מִתְרַגְּשִׁים וְשׁוֹמְעִים פִידְבֵּקִים מִכּוּלָּם וּמִתַּעֲשִׂיַּית הֶחָלָל עַל הַהֶישֵּׂג.
הַכֹּל בְּסֵדֶר.
לֹא חוֹשֵׁב שֶׁמִּישֶׁהוּ נָחַת בַּפַּעַם הָרִאשׁוֹנָה בְּשָׁלוֹם, אֲנַחְנוּ מַרְגִּישִׁים בְּסֵדֶר".

כַּזָּכוּר, הַמַּסָּע הַמּוּפְלָא שֶׁל "בְּרֵאשִׁית" לְעֵבֶר הַיָּרֵחַ, הִסְתַּיֵּים בְּמַפַּח נֶפֶשׁ, כְּשֶׁהִיא לֹא הִצְלִיחָה לְהַשְׁלִים אֶת הַנְּחִיתָה.
מִבְּדִיקוֹת שֶׁנֶּעֶרְכוּ לְאַחַר מִכֵּן, עָלָה כִּי תַּקָּלָה בִּרְכִיב הַתְּאוּצָה הוֹבִילָה לְשַׁרְשֶׁרֶת תְּגוּבוֹת, בְּמַהֲלָכָן נִכְבָּה הַמָּנוֹעַ.
מַנְכַּ"ל הָעֲמוּתָּה (כַּיּוֹם כְּבָר לְשֶׁעָבַר) ד"ר עִידּוֹ עַנְתֶּבִּי, אָמַר אָז כִּי "הַחֲלָלִית תִּפְקְדָה כַּמְּצוּפֶּה, בְּצוּרָה אוֹטוֹנוֹמִית לַחֲלוּטִין, עַד תְּחִילַּת הָאֵירוּעַ, עִם קַבָּלַת הוֹדָעַת כֶּשֶׁל שֶׁל רְכִיב שֶׁמּוֹדֵד תְּאוּצוֹת.
לְמַעֲשֶׂה, זוֹ הַפַּעַם הָרִאשׁוֹנָה שֶׁהָרְכִיב הֶעֱבִיר הוֹדָעָה כְּזוֹ", אָמַר עַנְתֶּבִּי, "לֹא הָיָה אֵירוּעַ כָּזֶה מִתְּחִילַּת הַמְּשִׂימָה וּלְאַחַר שֶׁזֶּה קָרָה נִשְׁלְחָה לוֹ פְּקוּדַּת הַפְעָלָה כְּזוֹ, דָּבָר שֶׁגָּרַם לְשַׁרְשֶׁרֶת אֵירוּעִים שֶׁבָּהֶם הָיְתָה הַפְסָקַת הַמָּנוֹעַ הָרָאשִׁי וְהֵיעָדֵר יְכוֹלֶת לְהַחֲזִירוֹ לִפְעוּלָּה רְצִיפָה".
הוּא הִדְגִּישׁ: "כְּשֶׁהַמָּנוֹעַ לֹא עוֹבֵד, הַחֲלָלִית לֹא יְכוֹלָה לְבַצֵּעַ נְחִיתָה רַכָּה וְכָךְ לְמַעֲשֶׂה נִגְזַר דִּינָהּ שֶׁל הַמְּשִׂימָה".
מַנְכַּ"ל SpaceIL הִסְבִּיר כִּי "אִם הָאֵירוּעַ לֹא הָיָה קוֹרֶה, נִרְאֲתָה תְּמוּנָה טוֹבָה שֶׁל הַחֲלָלִית וְיִיתָּכֵן וְהִיא הָיְתָה חוֹזֶרֶת לְתִפְקוּד רָגִיל".

לִדְבָרָיו, הַפְּקוּדָּה לֹא גָּרְמָה יְשִׁירוֹת לְכִיבּוּיוֹ שֶׁל הַמָּנוֹעַ הָרָאשִׁי, אֶלָּא לְרִיסֶט שֶׁל הַמַּחְשֵׁב - וְזֶה הִתְגַּלְגֵּל מִשָּׁם.
"אֲנַחְנוּ עֲדַיִין צְרִיכִים לְהִיכָּנֵס וּלְהָבִין אֶת הַפְּרָטִים הַטֶּכְנִיִּים לָעוֹמֶק, אֲבָל זֶה מָה שֶׁרָאִינוּ בַּטֵּלֵמֶטְרִיָּה", הִסְבִּיר, "עֲדַיִין אֵין לָנוּ הַעֲרָכָה מַהִי הַסִּיבָּה שֶׁגָּרְמָה לְתַקָּלָה".
הוּא הִדְגִּישׁ כִּי "טֶרֶם בִּיצֵּעַ נִיתּוּחַ שֶׁל קַבָּלַת הַהַחְלָטוֹת בַּחֲדַר הַבַּקָּרָה, אֶלָּא רַק שֶׁל רֶצֶף הָאֵירוּעִים וְשֶׁל מָה שֶׁהַחֲלָלִית לְמַעֲשֶׂה רָאֲתָה".

ד"ר עִידּוֹ עַנְתֶּבִּי הוֹדִיעַ הַיּוֹם (שְׁלִישִׁי) עַל סִיּוּם תַּפְקִידוֹ כְּמַנְכַּ"ל SpaceIL עִם הַשְׁלָמַת הַמְּשִׂימָה הַמּוּצְלַחַת שֶׁל בְּנִיַּית הַחֲלָלִית "בְּרֵאשִׁית" וְהַגָּעָתָהּ לַיָּרֵחַ, וּבְכָךְ הָפְכָה יִשְׂרָאֵל לַמְּדִינָה הַשְּׁבִיעִית שֶׁהִגִּיעָה לַיָּרֵחַ.
עַנְתֶּבִּי גּוּיַּס לִמְשִׂימָה כְּמַנְכַּ"ל הָעֲמוּתָּה מִפֶבְּרוּאָר 2018 כְּשֶׁהֶחֱלִיף אֶת קוֹדְמוֹ בְּתַפְקִידוֹ ד"ר עֵרָן פְרִיבְמָן.

עַנְתֶּבִּי נִכְנַס לַתַּפְקִיד בְּשָׁלָב קְרִיטִי בַּפְּרוֹיֶקְט וְעָמְדָה בְּפָנָיו מְשִׂימָה הַנְדָּסִית מוּרְכֶּבֶת - לְהַשְׁלִים תּוֹךְ זְמַן קָצָר אֶת בְּנִיַּית הַחֲלָלִית וּבְדִיקָתָהּ וְלַהֲבִיאָהּ לְשִׁיגּוּר בִּזְמַן וְכָךְ עָשָׂה.
בְּעֵת כְּנִיסָתוֹ לַתַּפְקִיד, צִייֵּן כִּי הוּא מִתְכַּוֵּון לְמַלֵּא אֶת הַתַּפְקִיד עַד לְהַשְׁלָמַת הַמְּשִׂימָה.

מוֹרִיס קַאהַן, נְשִׂיא עֲמוּתַּת SpaceIL, אָמַר בִּתְגוּבָה: "לְעִידּוֹ זְכוּיוֹת רַבּוֹת בְּהַצְלָחַת פְּרוֹיֶקְט בְּרֵאשִׁית, שֶׁהָיָה לְלֹא סָפֵק מוּרְכָּב וְרָגִישׁ, מֵאַחַר וְאַף אֶחָד מֵאִתָּנוּ מֵעוֹלָם לֹא בָּנָה, שִׁיגֵּר וְהִנְחִית חֲלָלִית עַל הַיָּרֵחַ.
עִידּוֹ נִדְרַשׁ לַעֲמוֹד בָּאֶתְגָּרִים רַבִּים וּסְבִיבָה אִי וַודָּאִית.
יְכוֹלְתּוֹ לַעֲמוֹד בְּהַצְלָחָה בָּאֶתְגָּרִים הַהַנְדָּסִיִּים, הַתַּקְצִיבִיִּים וְהָאִרְגּוּנִיִּים, רְאוּיָה לְהַעֲרָכָה רַבָּה.
אֲנִי מְאַחֵל לוֹ הַצְלָחָה רַבָּה בְּכָל אֲשֶׁר יִבְחַר לַעֲשׂוֹת".
ד"ר עִידּוֹ עַנְתֶּבִּי צִייֵּן: "זוֹ הָיְתָה זְכוּת גְּדוֹלָה לְהוֹבִיל אֶת עֲמוּתַּת SpaceIL וְאֶת הַפְּרוֹיֶקְט בַּתְּקוּפָה הַמְּאַתְגֶּרֶת שֶׁל הָרַכֶּבֶת הַחֲלָלִית, בְּדִיקָתָהּ וְהַשְׁלָמַת הַמְּשִׂימָה לְהַגִּיעַ לַיָּרֵחַ.
הַהַצְלָחָה הַגְּדוֹלָה שֶׁל הַפְּרוֹיֶקְט הִתְאַפְשְׁרָה בִּזְכוּת הַצֶּוֶות הַמְּצוּיָּן שֶׁל SpaceIL וְשִׁיתּוּף הַפְּעוּלָּה עִם הַתָּעָ"א.
בִּרְצוֹנִי לְהוֹדּוּת לְמַר מוֹרִיס קַאהַן עַל הַהִזְדַּמְּנוּת שֶׁנָּתַן לִי לְהוֹבִיל אֶת SpaceIL וְעַל תְּמִיכָתוֹ בַּפְּרוֹיֶקְט הַמַּדְהִים הַזֶּה."
עִם פְּרִישָׁתוֹ שֶׁל עַנְתֶּבִּי, דִּירֶקְטוֹרְיוֹן SpaceIL, יְגַבֵּשׁ וַעֲדַת אִיתּוּר בְּרָאשׁוּתוֹ שֶׁל קַאהַן, לִבְחִינַת מוּעֲמָדִים מַתְאִימִים לַתַּפְקִיד מַנְכַּ"ל SpaceIL, לְטוֹבַת נִיהוּל פְּרוֹיֶקְט בְּנִיַּית בְּרֵאשִׁית 2.
 
כַּזָּכוּר, הַמַּסָּע שֶׁל הַחֲלָלִית הַיִּשְׂרְאֵלִית הָרִאשׁוֹנָה "בְּרֵאשִׁית", שֶׁהִסְתַּיֵּים בְּחוֹדֶשׁ אַפְּרִיל בִּנְחִיתָה לֹא מוּצְלַחַת עַל שֶׁטַח הַיָּרֵחַ, הֵחֵל בִּשְׁנַת 2010, כְּשֶׁהַיַּזָּמִים הַצְּעִירִים יָרִיב בָּשׁ, כְּפִיר דִּמְרִי וִיהוֹנָתָן וַיְנְטְרָאוּבּ יָשְׁבוּ עַל בִּירָה בְּפָאבּ בְּחוֹלוֹן וְהֶחֱלִיטוּ לִבְנוֹת חֲלָלִית.
הֵם נִרְשְׁמוּ לְתַחֲרוּת שֶׁל גּוּגֶל, שֶׁהִצִּיעָה פְּרָס כַּסְפִּי לַקְּבוּצָה הָרִאשׁוֹנָה שֶׁתַּעֲשֶׂה אֶת זֶה.
בִּשְׁנַת 2011 הוּקְמָה עֲמוּתַּת SpaceIL כְּבָסִיס לִבְנִיַּית הַחֲלָלִית וְעִידּוּד חִינּוּךְ לְמַדָּעִים בְּקֶרֶב הַדּוֹר הַצָּעִיר.