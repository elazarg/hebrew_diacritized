בְּכָל בַּשְּׁלָן יֵשׁ אֶת הַיֶּלֶד הָרַע, אוֹתוֹ יֶלֶד הַמִּתְעַקֵּשׁ לְהָזִין אֶת שׂוֹנְאֵי הַכּוּסְבָּרָהּ דַּוְוקָא בְּכוּסְבָּרָהּ וּמִשְׁתּוֹקֵק לְרַגֵּשׁ וּלְהַקְסִים מֵהַמָּקוֹם הַבִּלְתִּי צָפוּי.

לִפְנֵי כְּעָשׂוֹר מָצָאתִי אֶת עַצְמִי דּוֹהֵר בְּנוֹרְמַנְדִּי בִּגְרוּטָאָה אֲדוּמָּה, דּוֹפֵק עַל דְּלָתוֹת שֶׁל יַצְרָנֵי סַיְידֵּר מְקוֹמִי.
כֵּן, סַיְידֵּר, אוֹתוֹ מַשְׁקֶה תַּעֲשִׂיָּיתִי הַמּוּכָּר לָנוּ מֵהַמַּכּוֹלֶת אֲבָל בְּגִרְסָה מוּפְלָאָה - עֲכוּרָה, תּוֹסֶסֶת וְאֶלְכּוֹהוֹלִית.

טִייַּלְתִּי בֵּין טִירוֹת עַתִּיקוֹת, אֵין סוֹף טֶבַע, פָּרוֹת רוֹעוֹת בָּאָחוּ מְשַׁוְּועוֹת לִרְתּוֹם אֶת חֲלָבָן לְיִיצּוּר חֶמְאָה מַדְהִימָה בַּעֲבוֹדַת יָד וּגְבִינוֹת אֵיכוּת.
בְּסוֹף הַיּוֹם, בְּעוֹדִי נָח בְּבֵית קַלְוָוֹדוֹס יָדוּעַ, נִיגְּשָׁה אֵלַיי בַּעֲלַת הַבַּיִת הַ"בּוֹגֶרֶת מַשֶּׁהוּ".
מָה שֶׁהִתְחִיל בִּטְעִימָה תְּמִימָה שֶׁל קַלְוָוֹדוֹס הִמְשִׁיךְ בַּפְלִירְטוּט וְכִמְעַט נִגְמַר בְּאוֹנֶס שֶׁל שֵׁף תָּמִים עַל חָבִית עֵץ מַדִּיפָה נִיחוֹחוֹת אַלּוֹן כּוֹהַל וְתַפּוּחִים.

כְּשֶׁהַבֵּינָהּ הַמַּדְאָם הַמְּכוּבֶּדֶת שֶׁאוֹתִי יֵשׁ לִתְקוֹף בְּכִיוּוּנִים מְעַט שׁוֹנִים, זָכִיתִי לְהַזְמָנָה לַאֲרוּחַת עֶרֶב אֵצֶל בְּנָהּ הַשֵּׁף הַחוֹבֵב בְּבֵית הַחַוּוֹה.
נִשְׁאַלְתִּי לְאַלֶּרְגִּיּוֹת וּלְחוֹמְרֵי גֶּלֶם שֶׁאֵינִי אוֹהֵב.
עָנִיתִי, שֶׁיֵּשׁ דָּבָר אֶחָד שֶׁמַּפְרִיעַ לַהֲנָאָתִי הַמְּלֵאָה מִן הָאֲרוּחָה וְהוּא אֵיבָרִים פְּנִימִיִּים.
הִתְבַּשַּׂרְתִּי שֶׁאֲרוּחַת הָעֶרֶב תּוּגַּשׁ בְּשָׁעָה תֵּשַׁע.

מִייָּד מִיהַרְתִּי לָעֲיָירָה הַקְּרוֹבָה לִרְכּוֹשׁ מֶלְתָּחָה הוֹלֶמֶת, נַחֲתִי מְעַט וְהִתְיַיצַּבְתִּי בְּרוֹב חֲגִיגִיּוֹת לָאֲרוּחָה.
כְּמֵיטַב הַקְּלָאסִיקָה לָגַמְנוּ סַיְידֵּר צוֹנֵן מְחוּזָּק בְּשֶׁמִּפְנֶיהָ לְיַד הַבְּרֵיכָה וְהִתְיַישַּׁבְנוּ לֶאֱכוֹל.
הַכֹּל הָיָה טָעִים.
בַּעֲלָהּ הַמְּשׁוּפָּם שֶׁל הַגְּבֶרֶת הִצִּית גּוֹלוֹאָז בְּזוֹ אַחַר זוֹ, הַיֶּלֶד רָץ בֵּין הַסִּירִים לַשּׁוּלְחָן וַאֲנִי, בְּצָרְפָתִית מְגוּמְגֶּמֶת, נִיסִּיתִי לַעֲקוֹב אַחֲרֵי הַשִּׂיחָה וְהָאֲרוּחָה.
בְּתוֹם הָעֶרֶב נִכְנַסְתִּי עִם הַשֵּׁף לַמִּטְבָּח לְהָבִין בִּמְדוּיָּיק מָה אָכַלְתִּי.
לְהַפְתָּעָתִי הָרַבָּה גִּילִּיתִי שֶׁבְּכָל מָנָה, הֵחֵל מֵהַפֶטָה הַכַּפְרִי וְעַד לַתַּבְשִׁיל שֶׁשִּׁימֵּשׁ כְּרוֹטֶב וְלִיוָֹוֹה אֶת הָאַנְטְרֵקוֹט, הָיוּ שְׁקֵדֵי עֵגֶל.
לַמְרוֹת סְלִידָתִי הַיְּדוּעָה מֵחֲלָקִים פְּנִימִיִּים, מֵאָז אֲנִי מָכוּר.

לְכָל הַיּוֹנְקִים יֵשׁ שְׁקֵדִים, גַּם בַּבֶּטֶן וְגַם בַּגָּרוֹן.
בְּעֵגֶל, עָדִיף שְׁקֵדִים מֵהַגָּרוֹן, וְאִילּוּ בְּפָרָה עָדִיף שְׁקֵדִים מֵהַבֶּטֶן.
כְּדֵי לִקְלוֹף אֶת הַשְּׁקֵדִים מַשְׁרִים אוֹתָם בְּמֵי קֶרַח, וּלְאַחַר מִכֵּן נִיתָּן לִקְלוֹף אוֹתָם בַּיָּדַיִים.
מָה עוֹשִׂים עִם שְׁקֵדִים? אֲנִי מַצִּיעַ לָכֶם שְׁנֵי מַתְכּוֹנִים, אֲבָל אֵין סָפֵק שֶׁהָחֵל מֵהַשִּׁיטָה הָרוֹמָנִית כְּשֶׁנִּיצֵּל וְכָלֶה בְּאִיצִיק הַגָּדוֹל עַל פֶּחָמִים – בְּכָל צוּרָה, שְׁקֵדֵי עֵגֶל זֶה כֵּיף גָּדוֹל.

שְׁקֵדֵי עֵגֶל קָרִים
הַמַּרְכִּיבִים:
300 גְּרָם שְׁקֵדֵי עֵגֶל
200 גְּרָם זֵיתֵי קָלַמְטָה מְגוּלְעָנִים
100 גְּרָם פִיסְטוֹק קָלוּי
1 לִימוֹן יָרוֹק
1/4 כּוֹס שֶׁמֶן זַיִת
1 כַּף חוֹמֶץ

אוֹפֶן הַהֲכָנָה:
קוֹלְפִים אֶת שְׁקֵדֵי הָעֵגֶל.
בְּסִיר קָטָן מְבִיאִים מַיִם וְחוֹמֶץ לִרְתִיחָה, מוֹסִיפִים שְׁקֵדֵי עֵגֶל וּמְבַשְּׁלִים עַל סַף רְתִיחָה כְּחָמֵשׁ דַּקּוֹת, מְסַנְּנִים וּמְקָרְרִים.
טוֹחֲנִים בִּמְעַבֵּד מָזוֹן בְּפּוּלְסִים זֵיתִים, שֶׁמֶן זַיִת וּפִיסְטוֹק לַתַּעֲרוֹבֶת פֵּירוּרִיַּת.
פּוֹרְסִים אֶת שְׁקֵדֵי הָעֵגֶל, מְסַדְּרִים מֵעַל אֶת תַּעֲרוֹבֶת הַזֵּיתִים וְהַפִּיסְטוֹק, מְגָרְדִים מֵעַל מְעַט קְלִיפַּת לִימוֹן, מְתַבְּלִים בַּמֶּלַח וּפִלְפֵּל וּמַגִּישִׁים.

שְׁקֵדֵי עֵגֶל עַל חָצִיל בִּגְרִיל
הַמַּרְכִּיבִים:
450 גְּרָם שְׁקֵדֵי עֵגֶל
6 חֲצִילִים קְטַנִּים
מִיץ מִ-3 לִימוֹנִים
1/4 כּוֹס שֶׁמֶן זַיִת
4 שִׁינֵּי שׁוּם
6 עַנְפֵי זַעְתָּר

אוֹפֶן הַהֲכָנָה:
קוֹלְפִים אֶת שְׁקֵדֵי הָעֵגֶל וְחוֹצִים אוֹתָם.
מְתַבְּלִים בַּמִּיץ מִלִּימוֹן אֶחָד, מֶלַח, פִּלְפֵּל וְשׁוּם כָּתוּשׁ.
מַשְׁאִירִים לַיְלָה בַּמְּקָרֵר.
קוֹלִים אֶת הַחֲצִילִים עַל גְּרִיל אוֹ בַּתַּנּוּר, קוֹלְפִים בְּעוֹדָם חַמִּים.
מוֹצִיאִים אֶת הַשְּׁקֵדִים מֵהַמָּרִינָדָה, מְנַגְּבִים, מְקַמְּחִים וּמְטַגְּנִים בְּשֶׁמֶן כִּשְׁתֵּי דַּקּוֹת לְכָל צַד.
מוֹצִיאִים אֶת הַשְּׁקֵדִים מִן הַשֶּׁמֶן וְסוֹפְגִים אֶת עוֹדְפֵי הַשּׁוּמָּן בְּעֶזְרַת נְיָיר סוֹפֵג.
בְּצַלַּחַת הַגָּשָׁה מַנִּיחִים אֶת הֶחָצִיל, מְתַבְּלִים בְּשֶׁמֶן זַיִת, מִיץ לִימוֹן וְעָלִי זַעְתָּר, מְנִיחִים אֶת הַשְּׁקֵדִים הַמְּטוּגָּנִים עַל הֶחָצִיל, סוֹחֲטִים מִיץ לִימוֹן, שֶׁמֶן זַיִת, מֶלַח, פִּלְפֵּל וּמַגִּישִׁים.