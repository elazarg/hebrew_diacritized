סִיוָן הַדְרָכָה וּמַעֲרָכוֹת, מִקְּבוּצַת פוֹרְמוּלָה, מַתְחִילָה הַיּוֹם (ב') קַמְפֵּיְין פִּרְסוּמִי בְּהֶיקֵּף שֶׁל שְׁנֵי מִילְיוֹן דּוֹלָר.
אֶת הַקַּמְפֵּיְין הֵפִיק מִשְׂרַד הַפִּרְסוּם זֶרְמוֹן-גּוֹלְדְּמָן וְהוּא יִכְלוֹל מוֹדָעוֹת בָּעִתּוֹנוּת וְסִרְטוֹנִים בֶּעָרוּץ 2.
סִיסְמַת הַקַּמְפֵּיְין: START HEAR-START UP.
הַקַּמְפֵּיְין יִתְרַכֵּז בְּמַסְלוּלֵי הַהַכְשָׁרָה בְּסִיוָן וּבְהַעֲנָקַת מְלָגוֹת מוּגְדָּלוֹת לִסְטוּדֶנְטִים.
מַטְּרָתוֹ הִיא לְחַזֵּק אֶת חֲלוֹם הַהַיי-טֵק שֶׁל צְעִירִים, הַמְּעוּנְיָנִים לִפְרוֹץ לְעוֹלָם עִם חִידּוּשִׁים וְחוֹלְמִים עַל הִתְעַשְּׁרוּת מְהִירָה.
סִיוָן מַפְעִילָה 11 מֶרְכְּזֵי הַכְשָׁרָה בְּרַחֲבֵי הָאָרֶץ וּמַצִּיעָה שֵׁירוּתֵי יִיעוּץ, הַטְמָעָה וּתְמִיכָה.