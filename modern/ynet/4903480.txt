פָּרָשַׁת וַיִגַּשׁ הַמְּתָאֶרֶת לָנוּ אֶת מִפְגַּשׁ הָאַחִים הַמְּרַגֵּשׁ בְּבֵית יוֹסֵף, אֶת הַהִתְאַקְלְמוּת שֶׁל אֲחִי יוֹסֵף בְּמִצְרַיִם, הַמַּצִּיגָה בְּפָנֵינוּ שְׁתֵּי תְּפִיסוֹת חַיִּים כַּלְכָּלִיּוֹת פּוֹלִיטִיּוֹת, הָאֶחָד שֶׁל אֲחֵי יוֹסֵף – רוֹעֵי צֹאן שֶׁבָּאִים לִסְחוֹר בִּמְדִינָה זָרָה, לֹא לוֹמְדִים אֶת כְּלָלֵי הַמִּסְחָר, מְנַסִּים לְהִשְׁתַּלֵּב בֶּהָמוֹן הַמַּגִּיעַ לְמִצְרַיִם.
לְעוּמָּתָם, יוֹסֵף – חֲשִׁיבָה מַאקְרוֹ כַּלְכָּלִית – הֲבָנָה שֶׁל מֶרְחַב הַקִּיּוּם, תִּכְנוּן עֲתִידִי, יַחַס חוֹב תּוֹצָר, בְּנִיַּית מַנְגָּנוֹן לְאוּמִּי לְטִיפּוּל בְּמַצְּבֵי מַשְׁבֵּר וַהֲבָנַת הַפּוֹלִיטִיקָה הַפְּנִימִית (אָמְנָם הוּא גַּם הוֹבִיל חֵלֶק מִמֶּנָּה, אַךְ יֶשְׁנָם חֲלָקִים שֶׁהָיָה צָרִיךְ לִלְמוֹד) וְאוּלַי הַדָּבָר הֶחָשׁוּב מִכֹּל – הַמְצָאַת הַמַּס עַל הָרֶוַוח.

מְדִינִיּוּת הַמִּיסּוּי שֶׁיּוֹסֵף מַפְעִיל בְּמִצְרַיִם לְאַחַר שֶׁקָּנָה אֶת כָּל הַנְּכָסִים וְהָאֲדָמוֹת (הַלְאָמָה) – הִיא מְדִינִיּוּת הַמִּיסּוּי הַמּוּכֶּרֶת כַּיּוֹם (עַד 2012 אֲפִילּוּ בְּאוֹתָם שִׁיעוּרֵי מַס):

יוֹסֵף מֵבִין שֶׁמַּתַּן הַזֶּרַע לָאֶזְרָחִים נוֹעַד לְיַיצֵּר תְּנוּעָה מֵחָדָשׁ שֶׁל יִיצּוּר.
בְּנִיסָּיוֹן לְיַיצֵּר צְמִיחָה מְחוּדֶּשֶׁת שֶׁל הָאֲדָמָה.
מִצְרִים עֲדַיִין נִמְצֵאת בְּמַשְׁבֵּר כַּלְכָּלִי עָמוֹק וְגַם לְאַחַר קְנִיַּית הָאֲדָמוֹת, יֵשׁ לָהּ צוֹרֶךְ בְּגִידּוּל עַל מְנַת לָשֵׂאת בְּאַחְרָיוּת הַמְּדִינָה עַל תּוֹשָׁבֶיהָ.
יוֹסֵף נִדְרַשׁ לְהַמְשִׁיךְ לְהַכְנִיס לַמְּדִינָה הַכְנָסוֹת.
הַמִּיסּוּי שֶׁל יוֹסֵף עַל הַתְּבוּאוֹת (תְּשׂוּאָה אוֹ רֶוַוח) הֵם בְּשִׁיעוּר שֶׁל 20% מֵהָרְוָוחִים.
הוּא אֵינוֹ מְבַקֵּשׁ חֲזָרָה אֶת הַזְּרָעִים (אֶת הַהַשְׁקָעָה) אֶלָּא לְהַמְשִׁיךְ לְשַׁלֵּם לַמְּדִינָה מֵהָרְוָוחִים.
 
בְּיָמֵינוּ, מְדִינִיּוּת הַמִּיסּוּי עַל הַחֲבֵרוֹת בָּאָה לְטוֹבַת 3 מַטָּרוֹת: צְמִיחָה, שְׁמִירָה עַל הָאִיזּוּן הַפִּיסְקָאלִי וְהַשְׁפָּעָה עַל אִי הַשִּׁיוְויוֹן.
גַּם וַעֲדַת טְרַכְטֶנְבֵּרְג שֶׁעָסְקָה בְּנוֹשֵׂא יוֹקֶר הַמִּחְיָה הֵבִיאָה בְּחֶשְׁבּוֹן שֶׁלְּאוֹרֶךְ הַשָּׁנִים הָיְתָה יְרִידָה בְּשִׁיעוּר מַס הַחֲבָרוֹת וּבִיקְּשָׁה לְהַעֲלוֹתוֹ לְ25%.
הַוַּועֲדָה טָעֲנָה שֶׁהַפְחָתַת הַמַּס בְּאוֹפֶן עִקְבִי אָמְנָם מְסַיַּיעַת לִצְמִיחָה (הַשְׁקָעוֹת מִבַּחוּץ) אַךְ חוֹטֵאת לִשְׁתֵּי הַמַּטָּרוֹת הָאֲחֵרוֹת: הִיא מַגְדִּילָה אֶת פַּעַר אִי הַשִּׁיוְויוֹנִיּוּת.
 
וְכָךְ נִכְתַּב בַּדּוּ"חַ: "הַקְטָנַת מַס הַחֲבָרוֹת פָּעֲלָה אַף הִיא בְּכִיוּוּן רֶגְרֵסִיבִי שֶׁכֵּן רוּבּוֹ הַמַּכְרִיעַ שֶׁל הַהוֹן נִמְצָא בְּבַעֲלוּת בַּעֲלֵי הַהַכְנָסוֹת הַגְּבוֹהוֹת – עֲשִׂירוֹן הַהַכְנָסָה הָעֶלְיוֹן הֶחֱזִיק בִּשְׁנַת 2009 בְּכַ-29% מֵהַהוֹן בַּמֶּשֶׁק, יוֹתֵר מִשֵּׁשֶׁת הָעֲשִׂירוֹנִים הַתַּחְתּוֹנִים גַּם יַחַד...
 
"עֵקֶב הֵיעָדֵר נְתוּנִים מְדוּיָּקִים לְגַבֵּי הִתְפַּלְּגוּת הַהוֹן בְּיִשְׂרָאֵל לֹא נִיתָּן לְבַצֵּעַ הַעֲרָכָה טוֹבָה שֶׁל הַשְׁפָּעַת הַקְטָנַת מִיסּוּי הַחֲבֵרוֹת עַל הָאִי שִׁוְויוֹן בַּהַכְנָסָה הַכַּלְכָּלִית בְּיִשְׂרָאֵל, אוּלָם סָבִיר כִּי צְעָדִים אֵלּוּ הִרְחִיבוּ אֶת הַפְּעָרִים הַכַּלְכָּלִיִּים" (פֶּרֶק הַמִּיסּוּי, עַמּוּד 84).
 
לְפִי הַנִּיתּוּחַ שֶׁל חַבְרֵי הַוַּועֲדָה, עֵקֶב הַמַּשְׁבֵּר הָעוֹלָמִי לֹא סָבִיר שֶׁהִצְמִיחָה תִּהְיֶה גְּבוֹהָה מַסְפִּיק עַל מְנַת לְפַצּוֹת עַל הַיְּרִידָה בְּהַכְנָסוֹת הַמְּדִינָה כְּתוֹצָאָה מִמְּתַוֶּוה הַפְחָתוֹת הַמַּס, וְעַל כֵּן הַפְחָתוֹת אֵלּוּ יַגְדִּילוּ אֶת הַגֵּירָעוֹן.
 
נִרְאֶה שֶׁיּוֹסֵף הֵבִין לֹא מְעַט בְּנִיהוּל סִיכּוּנִים וּבְנִיהוּל מַשְׁבְּרִים כַּלְכָּלִיִּים כַּאֲשֶׁר חָשַׁב לִטְוָוח אָרוֹךְ וְקָבַע מְדִינִיּוּת מִיסּוּי שֶׁמִּסְתַּבֵּר (אוּלַי בְּלֵית בְּרֵירָה שֶׁל הָאֶזְרָחִים) הָיְתָה מְקוּבֶּלֶת גַּם עַל הָאֶזְרָחִים.
 
וּמָה אֲנַחְנוּ יְכוֹלִים לִלְמוֹד מִכָּךְ לַהִתְנַהֲלוּת הַכַּלְכָּלִית שֶׁל מִשְׁקֵי הַבַּיִת? נִרְאֶה שֶׁעֶקְרוֹנוֹת הַמְּדִינִיּוּת מַתְאִימוֹת גַּם לְכָל אֶחָד וְאַחַת מֵאִיתָּנוּ: מַטְּרוֹתֵינוּ הַבֵּיתִיּוּת הֵן לְיַיצֵּר עוֹדֶף (בְּיַחַס לְגֵירָעוֹן), לָתֵת מַעֲנֶה לְכָל הַצְּרָכִים שֶׁלָּנוּ בַּבַּיִת (לְכָל בְּנֵי הַמִּשְׁפָּחָה) וּלְהִסְתַּכֵּל קָדִימָה לְתִכְנוּן מוּשְׂכָּל שֶׁיַּשְׁאִיר אוֹתָנוּ עִם נְכָסִים בֶּעָתִיד.
אָמְנָם יוֹקֶר הַמִּחְיָה עֲדַיִין נוֹשֵׁף בְּעָרְפֵנוּ וּמַקְשֶׁה עַל הַהִתְנַהֲלוּת הַשּׁוֹטֶפֶת, אַךְ סוֹף מַעֲשֶׂה בְּמַחְשָׁבָה תְּחִילָּה.
תִּיעֲדוּף נָכוֹן שֶׁל הַהוֹצָאוֹת וּוִיתּוּר הֵיכָן שֶׁלֹּא צָרִיךְ אָמְנָם יַרְגִּישׁ לָנוּ עַכְשָׁיו קְצָת לֹא נָח, אַךְ לִטְוָוח אָרוֹךְ – נִהְיֶה בִּצְמִיחָה.