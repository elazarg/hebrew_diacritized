מַאזְדָּה חוֹשֶׂפֶת אֶת הַ-CX8, רֶכֶב פְּנַאי עִם עַד שִׁבְעָה מְקוֹמוֹת שֶׁיִּתְמַקֵּם מֵעַל הַ-CX5.
מִדֶּלֶק מוֹטוֹרְס הַיְּבוּאָנִית נִמְסַר כִּי הַ-CX8 מְיוֹעָד בְּשָׁלָב רִאשׁוֹן רַק לַשּׁוּק הַיַּפָּנִי וְאִם יִתְאַפְשֵׁר בֶּעָתִיד הוּא יְשַׁוֵּוק גַּם בְּיִשְׂרָאֵל.

הַ-CX8 חוֹלֵק בְּסִיס גַּלְגַּלִּים (293 ס"מ) זֵהֶה לְ-CX9, רֶכֶב הַפְּנַאי הַגָּדוֹל בְּהֶיצֵּעַ הַחֶבְרָה, הַמְּשׁוּוָּק בִּצְפוֹן אָמֵרִיקָה וְעָשׂוּי לְהַגִּיעַ לְיִשְׂרָאֵל בֶּעָתִיד.
אֲבָל הַ-CX8 קָצָר מִמֶּנּוּ בְּ-16.5 ס"מ (490 ס"מ), צַר מִמֶּנּוּ בַּ-12 ס"מ (184 ס"מ) וְנָמוּךְ מִמֶּנּוּ בְּ-2 ס"מ (173 ס"מ).
מֵהַתְּמוּנוֹת שֶׁפִּרְסְמָה הַיַּצְרָנִית הַחוֹשֶׂפֶת אֶת הַפְּרוֹפִיל, נִרְאֶה כִּי הַ-CX8 מְאַמֵּץ אֶת קַו הָעִיצּוּב הָעַדְכָּנִי שֶׁל הַיַּצְרָנִית, עִם סְבָכָה קִדְמִית גְּדוֹלָה וּמוּדְגֶּשֶׁת הַמִּשְׁתַּלֶּבֶת עִם יְחִידוֹת תְּאוּרָה צָרוֹת, הַיּוֹצְרוֹת אַשְׁלָיַית רוֹחַב.
גַּם עִיצּוּב הַפְּנִים מוּכָּר מִדְּגָמִים אֲחֵרִים, עִם צָג מֵידָע מוּפְעָל מְחוּגָה וְהוּא מְאַפְשֵׁר מָקוֹם לְשִׁבְעָה אוֹ שִׁישָּׁה נוֹסְעִים, עִם צֶמֶד מוֹשָׁבִי "קֶפְּטֵן" בַּשּׁוּרָה הַשְּׁנִיָּיה וְקוֹנְסוּלָה בֵּינֵיהֶם.

הַ-CX8 מְצוּיָּיד בְּשָׁלָב רִאשׁוֹן רַק בִּמְנוֹעַ טוּרְבּוֹ דִּיזֵל בְּנֶפַח 2.2 לִיטֶר בְּשִׁידּוּךְ לְתֵיבַת 6 הִילּוּכִים אוֹטוֹמָטִית, כְּכָל הַנִּרְאֶה בִּשְׁתֵּי רָמוֹת הֶסְפֵּק 150 כ"ס אוֹ 175 כ"ס וּבְשִׁידּוּךְ לַהֲנָעָה קִדְמִית בַּגִּרְסָה הַחַלָּשָׁה אוֹ כְּפוּלָה קְבוּעָה בַּחֲזָקָה.
סָבִיר לְהַנִּיחַ כִּי בֶּעָתִיד הוּא יוּצַּע גַּם עִם מְנוֹעֵי בֶּנְזִין.