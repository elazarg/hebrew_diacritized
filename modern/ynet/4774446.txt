מַרְכּוֹל חָדָשׁ שֶׁנִּפְתַּח בְּדֵנֵמַרְק מַצִּיעַ פִּתְרוֹן לְבִזְבּוּז הָאוֹכֶל.
הַמַּרְכּוֹל WeFood בְּקוֹפֶּנְהָגֶן מוּכָּר מוּצְרֵי מָזוֹן פָּגֵי תּוֹקֶף שֶׁעֲדַיִין אֲכִילִים, וּבַהֲנָחָה שֶׁנָּעָה בֵּין 30 לְ-50
אָחוּז לְעוּמַּת הַמְּחִיר הַמְּקוֹרִי.

בְּיוֹם שֵׁנִי פֶּתַח הַמַּרְכּוֹל אֶת שְׁעָרָיו בְּקוֹפֶּנְהָגֶן.
הוּא הָרִאשׁוֹן מִסּוּגוֹ בְּאֵירוֹפָּה.
הַיּוֹם הָרִאשׁוֹן הָיָה סִיפּוּר הַצְלָחָה, וְתוֹר אָרוֹךְ הִשְׂתָּרֵךְ מִחוּץ לַמָּקוֹם.
"הַמְּכִירוֹת בַּיּוֹם הָרִאשׁוֹן הָיוּ גְּבוֹהוֹת בְּהַרְבֵּה מֵהַמְּשׁוֹעָר.
הַלָּקוֹחוֹת רוֹקְנוּ אֶת הַמַּדָּפִים כִּמְעַט לְגַמְרֵי", נִכְתַּב בְּ"קוֹפֶּנְהָגֶן פּוֹסְט".