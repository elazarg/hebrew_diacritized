טִיּוּל בְּקָרָוָואן מַתְאִים בִּמְיוּחָד לְמִשְׁפָּחוֹת שֶׁרוֹצוֹת לְהִתְגַּבֵּשׁ, לְכָאֵלֶּה שֶׁמְּצַיְּינוֹת בַּר מִצְווֹה, לְזוּגוֹת צְעִירִים אוֹ לַפֶּנְסְיוֹנֵרִים שֶׁהִבְטִיחוּ לְעַצְמָם לִרְאוֹת עוֹלָם לְאַט וּלְמַצּוֹת כָּל רֶגַע.
"מָה שֶׁנִּתְפַּס לִפְנֵי עָשׂוֹר כְּטִיּוּל שֶׁמְּסוּבָּךְ לְאַרְגֵּן אוֹתוֹ, נַעֲשֶׂה נָגִישׁ, מִשְׁפַּחְתִּי וּפָשׁוּט‭,"‬ אוֹמֵר טַל קָארוֹ, מְנַהֵל הַפוֹרוּמִים שֶׁל לַמְּטַיֵּיל.

 
הַתַּיָּיר הַיִּשְׂרְאֵלִי, כָּךְ מִתְבָּרֵר, קְצָת שָׂבֵעַ מִנּוֹפֶשׁ בְּאֵירוֹפָּה אוֹ מִקְּלַאבִּים בְּטוּרְקִיָּה, וּלְדִבְרֵי קָארוֹ מַעֲדִיף אֶת הוֹלַנְד, גֶּרְמַנְיָה וְאַרְצוֹת הַבְּרִית כִּיעָדִים קְלָאסִיִּים לְטִיּוּלֵי קָרָוָואנִים, וּבַשָּׁנִים הָאַחֲרוֹנוֹת גּוֹבֵר לִדְבָרָיו גַּם הַבִּיקּוּשׁ לְחוּפְשׁוֹת עַל גַּלְגַּלִּים בְּאִיטַלְיָה, קְרוֹאַטְיָה וּסְלוֹבַקְיָה.
בִּדְרוֹם אָמֵרִיקָה, אַסְיָה וְאַפְרִיקָה אֵין בֵּינְתַיִים תַּשְׁתִּיּוֹת מְסַפְּקוֹת, וְלָכֵן הַטִּיּוּלִים בְּקָרוֹוֹאנִים שָׁם שְׁכִיחִים פָּחוֹת, וְאִילּוּ נְיוּ זִילַנְד וְאוֹסְטְרַלְיָה רְחוֹקוֹת מִכְּדֵי לְהַוּוֹת יַעַד לְחוּפְשָׁה מִשְׁפַּחְתִּית רְגִילָה, וְלָכֵן מַרְבִּית הַמְּטַיְּילִים בָּהֶן בְּקָרוֹוֹאנִים הֵם מוּצִ'ילֵרִים אוֹ טַיָּילִים שֶׁזְּמַנָּם אֵינוֹ מוּגְבָּל.

 
אֶת טִיּוּלֵי הַקָּרָוָואנִים אֶפְשָׁר לְהַזְמִין בָּאִינְטֶרְנֵט, אַךְ כַּיּוֹם פּוֹעֲלוֹת בָּאָרֶץ חֲבֵרוֹת שֶׁמִּתְמַחוֹת בְּאִרְגּוּנָם, בָּהֶן מוֹטוֹרְהוֹם‬ וּבַנְדָּנָה קָרָוָואנִים, שֶׁמְּפַשְּׁטוֹת תַּהֲלִיכִים בַּעֲבוּר הַנּוֹסֵעַ הַיִּשְׂרְאֵלִי.
לִפְנֵיכֶם הַמֵּידָע שֶׁחָשׁוּב לָדַעַת לִפְנֵי שֶׁיּוֹצְאִים לַדֶּרֶךְ.

 
כְּשֶׁמְּתַכְנְנִים טִיּוּל קָרָוָואנִים צָרִיךְ לְהִשְׁתַּחְרֵר מֵ"הַסְּפּוֹרְט הַלְּאוּמִּי" שֶׁל הַזְמָנוֹת בָּרֶגַע הָאַחֲרוֹן.
קָרָוָואן כְּדַאי לְהַזְמִין חֲצִי שָׁנָה וְיוֹתֵר מֵרֹאשׁ, וְעָדִיף אֲפִילּוּ בִּשְׁנַיִים אוֹ שְׁלוֹשָׁה יְעָדִים.
דְּמֵי הַבִּיטּוּל שֶׁתִּתְבַּקְּשׁוּ לְשַׁלֵּם יַעַמְדוּ עַל כ‭25-‬ דּוֹלָר בִּמְמוּצָּע, אַךְ הַהַזְמָנָה הַמּוּקְדֶּמֶת מַבְטִיחָה אֶת הַמְּחִירִים הַנְּמוּכִים בְּיוֹתֵר, שֶׁכֵּן הַשְׂכָּרַת הַקָּרָוָואנִים מִתְנַהֶלֶת עַל פִּי הֶיצֵּעַ וּבִיקּוּשׁ.
הַקָּרָוָואן הָרִאשׁוֹן שֶׁמּוּשְׂכָּר בָּעוֹנָה עוֹלָה לְעִתִּים חֲצִי מִמְּחִירוֹ שֶׁל הָאַחֲרוֹן.
פְּרָטִים: טִיּוּל מְמוּצָּע בֶּן שְׁבוּעַיִים לְאֵירוֹפָּה, הַכּוֹלֵל הַשְׂכָּרַת הַקָּרָוָואן, דֶּלֶק, תַּשְׁלוּם לְחַנְיוֹנִים וּכְנִיסוֹת לַאֲתָרִים, יַעֲלֶה כ‭4,000-‬ יוּרוֹ לְמִשְׁפָּחָה בַּת אַרְבַּע נְפָשׁוֹת.

 
כְּדַאי לְהַזְמִין קָרָוָואן שֶׁמְּדוֹרָג בְּרָמָה אַחַת גְּבוֹהָה יוֹתֵר מִמָּה שֶׁנִּרְאֶה לָכֶם מַתְאִים, עַל פִּי מִסְפַּר הַנְּפָשׁוֹת וְסִידּוּר הַמִּיטּוֹת.
בָּרָמָה הַבְּסִיסִית יֵשׁ מִיטָּה לְכָל אָדָם, אֲבָל חֲסַר מָקוֹם לָזוּז בְּנוֹחוּת.
בְּרָמַת שֶׁנִּקְרֵאת פֶמִילִי פְּלוּס יֵשׁ מִיטּוֹת קוֹמָתִיִּים, מִיטָּה זוּגִית מֵעַל תָּא הַנַּהָג וּפִינַּת אוֹכֶל.
קָרָוָואנִים בָּרָמָה הַגְּבוֹהָה מְצוּיָּדִים בְּרִיפּוּדֵי עוֹר וּבִשְׁנֵי תָּאֵי מִקְלַחַת וְשֵׁירוּתִים.
מוּמְלָץ לְבָרֵר כַּמָּה סִיבּוּבֵי הַשְׂכָּרָה עֵבֶר הַקָּרָוָואן וְהַאִם יֵשׁ מַזְגָן (בְּאַרְהָ"ב תָּמִיד יוּתְקַן אֶחָד עַל הַגַּג, בְּאוֹסְטְרַלְיָה בְּדֶרֶךְ כְּלָל לֹא) וְתֵיבַת הִילּוּכִים (בְּאַרְהָ"ב אוֹטוֹמָטִית עִם מְנוֹעַ בֶּנְזִין, בְּאוֹסְטְרַלְיָה יְדָנִי וּמְבוּסָּס דִּיזֵל‭.(‬ הַנְּהִיגָה בַּקָּרָוָואן, לַמְרוֹת גּוֹדְלוֹ, אֵינָהּ מַצְרִיכָה רִישָּׁיוֹן מְיוּחָד, וְדַי בְּרִישְׁיוֹן הַנְּהִיגָה הָרָגִיל.
פְּרָטִים: מְחִירִים לְיוֹם בָּעוֹנָה: אֵירוֹפָּה: ‭250-120‬ יוּרוֹ, אַרְהָ"ב: ‭900-200‬ דּוֹלָר, אוֹסְטְרַלְיָה וּנְיוּ זִילַנְד: עַד 300 דּוֹלָר מְקוֹמִי.

 
חָשׁוּב לְוַודֵּא אֶת מַהוּת הַכִּיסּוּי הַכָּלוּל בְּהַשְׂכָּרַת הַקָּרָוָואן, שֶׁכֵּן כָּל נֶזֶק לִכְלִי הָרֶכֶב עָלוּל לְהִסְתַּכֵּם בְּהוֹצָאָה כְּבֵדָה לַכִּיס.
גַּם בִּיטּוּחַ לְמִקְרֶה שֶׁל בִּיטּוּל חָשׁוּב.

 
טִיּוּל קָרָוָואנִים מְמוּצָּע בְּאֵירוֹפָּה נִמְשַׁךְ כִּשְׁבוּעַיִים, וּבְאַרְצוֹת הַבְּרִית מִינִימוּם שְׁלוֹשָׁה.
בְּאוֹסְטְרַלְיָה וּבִנְיוּ זִילַנְד, בְּשֶׁל הַמֶּרְחַקִּים הָעֲצוּמִים, הוּא נִמְשָׁךְ חוֹדֶשׁ לְפָחוֹת.
בְּאֵירוֹפָּה לוֹקְחִים וּמַחֲזִירִים אֶת הַקָּרָוָואן בְּאוֹתוֹ הַמָּקוֹם, כָּךְ שֶׁצָּרִיךְ לְאַרְגֵּן לוּחַ זְמַנִּים לְטִיּוּל מַעְגָּלִי.

 
בַּסְּעִיף הַזֶּה אֵין מָקוֹם לִסְפּוֹנְטָנִיּוּת, כִּי לִינָה שֶׁלֹּא בַּחַנְיוֹן יִיעוּדִי עֲלוּלָה לְהוֹבִיל לִקְנָס גָּבוֹהַּ.
הַחַנְיוֹנִים בְּאֵירוֹפָּה מְצוּיָּדִים בַּמִּתְקָן מֶרְכָּזִי מְשׁוּתָּף שֶׁבּוֹ אֶפְשָׁר לְבַשֵּׁל, לְכַבֵּס וּלְהִתְקַלֵּחַ.
רַבִּים מֵהָאֲתָרִים נִמְצָאִים עַל שְׂפַת אֲגַמִּים וְיֵשׁ בָּהֶם בְּרֵיכוֹת.
בַּחַנְיוֹנִים בְּאַרְצוֹת הַבְּרִית אֶפְשָׁר לְחַבֵּר אֶת הַקָּרָוָואן לְרֶשֶׁת הַחַשְׁמַל, לְמַעֲרֶכֶת בִּיּוּב, לְמַיִם, לָאִינְטֶרְנֵט וּלְטֵלֵוִויזְיָה בִּכְבָלִים.
פְּרָטִים: אֵירוֹפָּה: ‭30-20‬ יוּרוֹ לִימָמָה, אַרְהָ"ב: ‭50-5‬ דּוֹלָר לִימָמָה.

 
כְּדַאי לְהִצְטַיֵּיד בִּסְפָרִים וּבְמַפּוֹת כְּבָר מִיִּשְׂרָאֵל.
כְּדַאי גַּם לְהֵיעָזֵר בְּמִגְוַון תּוֹכְנוֹת וּבְכַרְטִיסֵי חָבֵר, שֶׁיְּחַסְּכוּ הוֹצָאוֹת בִּזְמַן הַטִּיּוּל: חֶבְרַת בַּנְדָּנָה קָרָוָואנִים מְיַיצֶּגֶת בָּאָרֶץ אֶת הָאִיגּוּד הָאֵירוֹפִּי לְחַנְיוֹנִים, ‭,ACSI‬ וּמְשַׁוֶּוקֶת דִּי.וִי.דִּי לְתִכְנוּן טִיּוּלִים עִם מַפּוֹת הַכּוֹלְלוֹת ‭8,600‬ חַנְיוֹנִים ‭27)‬ יוּרוֹ‭.(‬ כְּמוֹ כֵן מַצִּיעָה בַּנְדָּנָה כַּרְטִיסֵי הֲנָחָה לְחַנְיוֹנִים וּלְאַטְרַקְצִיּוֹת ‭17)‬ יוּרוֹ) וַחֲבֵרוּת בְּפַסְפּוֹרְט אָמֵרִיקָה, שֶׁמַּקְנָה ‭50%‬ הַנָּחָה בְּמִבְחַר חַנְיוֹנִים בְּאַרְהָ"ב ‭44)‬ דּוֹלָר‭.(‬ חַבְרֵי מ.מ.ס.י ‭75)‬ שֶׁקֶל לְשָׁנָה) זַכָּאִים לְיִיעוּץ בְּתִכְנוּן הַטִּיּוּל, וִיכוֹלִים לִרְכּוֹשׁ כַּרְטִיס שֶׁל Camping Car International (CCI) הַמַּקְנֶה חוֹבֶרֶת הֲנָחוֹת לַאֲתָרֵי לִינָה בְּאֵירוֹפָּה ‭115)‬ שֶׁקֶל‭.(‬ דַּי שֶׁאֶחָד מֵהַנּוֹסְעִים יְבַצֵּעַ אֶת הָרְכִישָׁה וְכוּלָּם נֶהֱנִים.

 
יֵשׁ לְהָבִיא בְּחֶשְׁבּוֹן הוֹצָאוֹת יוֹמִיּוֹת נוֹסָפוֹת שֶׁל כ‭100-‬ דּוֹלָר בְּאַרְהָ"ב אוֹ 100 יוּרוֹ בְּאֵירוֹפָּה לְדֶלֶק, כַּלְכָּלָה וּכְנִיסָה לָאֲתָרִים ל‭4-‬ נְפָשׁוֹת.
הַשְׂכָּרַת מַצָּעִים, מַגָּבוֹת, עֲזָרִים לַמִּטְבָּח וְכִיסֵּא לְתִינוֹק יוֹסִיפוּ לַחֶשְׁבּוֹן הַכְּלָלִי.
פְּרָטִים: בְּגֶרְמַנְיָה, לְמָשָׁל, תַּעֲלֶה הַשְׂכָּרַת מַצָּעִים לָאָדָם כ‭50-‬ יוּרוֹ, מַגָּבוֹת כ‭13-‬ יוּרוֹ, כִּיסֵּא לְתִינוֹק 15 יוּרוֹ.
GPS לְיוֹם יַעֲלֶה כ‭5-‬ יוּרוֹ, וְשָׁקַע חַשְׁמַל הַמּוּתְאָם לְמַצַּת הָרֶכֶב, הַמְּסַפֵּק 12 ווֹלְט וּמֵמִיר אוֹתוֹ ל‭220-‬ ווֹלְט, יַעֲלֶה מ‭250-‬ שֶׁקֶל.