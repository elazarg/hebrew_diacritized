הוּשְּׂגוּ הַסְכָּמוֹת עֶקְרוֹנִיּוֹת בֵּין שָׁאוּל אַלוֹבִיץ' לְנָתִי סַיְידוֹף לִמְכִירַת הַבַּעֲלוּת עַל חֶבְרַת יוּרוֹקוֹם  לְסַיְּידוּף.
עַל פִּי הַהַסְכָּמוֹת, יִרְכּוֹשׁ סַיְידוֹף אֶת מְלוֹא הַבַּעֲלוּת עַל הַחֶבְרָה שֶׁמַּחֲזִיקָה בִּשְׁלִיטָה  בְּבֶזֶק.
הַבַּנְקִים הַמְּמַנִּים שֶׁל יוּרוֹקוֹם הֵם הַפּוֹעֲלִים, דִּיסְקוֹנְט וְהַבֵּינְלְאוּמִּי.
עַתָּה מַמְתִּינִים הַצְּדָדִים לְאִישּׁוּרָם.
לְאַחַר שֶׁבַּנְק הַפּוֹעֲלִים אִישֵּׁר אֶת מִתְוֶוה הָעִיסְקָה, וְאִילּוּ דִּיסְקוֹנְט, הַמְּלַוֶּוה  הַגָּדוֹל שֶׁל יוּרוֹקוֹם, טֶרֶם הֵשִׁיב, אֲבָל הַהַעֲרָכוֹת הֵן שֶׁגַּם הוּא יְאַשְּׁרָהּ.
נִרְאֶה כִּי רַק בְּבוֹקֶר (ב') יִהְיֶה נִיתָּן לָדַעַת אִם הָאִישּׁוּר יִתְקַבֵּל וְנִיתָּן יִהְיֶה לִדְחוֹת אֶת הַדִּיּוּן הַמִּשְׁפָּטִי שֶׁנִּקְבַּע לְשָׁעָה 11.30 בִּתְבִיעַת הַפֵּירוּק שֶׁל הַבַּנְקִים נֶגֶד יוּרוֹקוֹם תִּקְשׁוֹרֶת.
סַיְידוֹף הִתְמוֹדֵד עַד הַיּוֹם עַל רְכִישַׁת  הַשְּׁלִיטָה בְּאַפְרִיקָה יִשְׂרָאֵל בְּמַהֲלַךְ שֶׁבּוֹ הָיָה אָמוּר לְהַזְרִים בִּמְזוּמָּן 480 מִילְיוֹן שֶׁקֶל לְחֶבְרָה.
עוּבְדָּה שֶׁהֵכִין אֶת הַסְּכוּם הַמְּדוּבָּר וְלֹא יִרְכּוֹשׁ אֶת אַפְרִיקָה מְאַפְשֶׁרֶת לוֹ לְפַנּוֹת אֶת הַסְּכוּם לִרְכִישַׁת  הַשְּׁלִיטָה בְּבֶזֶק.
בָּעִסְקָה הַמְּדוּבֶּרֶת צָפוּי סַיְידוֹף לְהַזְרִים סְכוּם קָטָן יוֹתֵר שֶׁל 350-400 מִילְיוֹן שֶׁקֶל לְיוּרוֹקוֹם שֶׁיְּשַׁמֵּשׁ לְפִרְעוֹן חֵלֶק מֵהַחוֹב הַבַּנְקָאִי שֶׁל יוּרוֹקוֹם בְּסַךְ 961 מִילְיוֹן שֶׁקֶל.
בְּמַקְבִּיל  תִּתְבַּצֵּעַ מְחִיקָה שֶׁלְּגַבֶּיהָ מִתְנַהֵל מוּ"מ בִּרְגָעִים אֵלֶּה שֶׁל 300-200 מִילְיוֹן שֶׁקֶל מֵחוֹבוֹתֶיהָ שֶׁל יוּרוֹקוֹם תִּקְשׁוֹרֶת, חוֹבוֹת שֶׁקַּיָּימִים גַּם לְבֶזֶק, לַסַּפָּקִים, וְגוּפִים וְרָשׁוּיוֹת נוֹסָפוֹת, וּמַגִּיעִים  לְהֶיקֵּף שֶׁל 1.5 מִילְיַארְד שֶׁקֶל.
בַּמּוּ"מ נִידּוֹן מִתְוֶוה לִרְכִישַׁת 100% מִמְּנָיוֹת יוּרוֹקוֹם מִיְּדֵי  אַלוֹבִיץ' לְסַיְידוֹף.
הַמַּשְׁמָעוּת שֶׁל הַמַּהֲלָךְ הִיא שֶׁהַבַּנְקִים בְּרָאשׁוּת הַפּוֹעֲלִים הִכְנִיעוּ אֶת אַלוֹבִיץ'  בִּתְבִיעַת הַפֵּירוּק שֶׁל יוּרוֹקוֹם וְגָרְמוּ לוֹ לִמְכּוֹר אֶת הַחֶבְרָה בִּתְנָאֵי לַחַץ וּבִמְחִיר הַרְבֵּה יוֹתֵר נָמוּךְ מִשֶּׁיָּכוֹל הָיָה לִמְכּוֹר בִּתְנָאִים רְגִילִים.