מֵאוֹת מְעָרוֹת בִּשְׁפֵלַת יְהוּדָה מְסַפְּרוֹת אֶת סִיפּוּר מֶרֶד בַּר כּוֹכְבָא.
כְּ-60 שָׁנָה לְאַחַר חוּרְבַּן הַבַּיִת יָצְאוּ יְהוּדֵי אֶרֶץ יִשְׂרָאֵל בְּמֶרֶד בָּאִימְפֶּרְיָה הָרוֹמִית.
הַמֶּרֶד תּוּכְנַן הֵיטֵב וְלִקְרָאתוֹ נֶחְצְבוּ מֵאוֹת מְעָרוֹת מִסְתּוֹר כְּדֵי לְנַהֵל מִלְחֶמֶת גֵּרִילָה מְסוּדֶּרֶת כְּנֶגֶד הָרוֹמָאִים.
כְּמוֹ כֵן, בּוּצְּרוּ מִסְפַּר עָרִים כְּשֶׁבְּרֹאשָׁם הָעִיר בֵּיתָר, בִּירַת הַמֶּרֶד.
סֶלַע הַקִּירְטוֹן הָרַךְ בִּשְׁפֵלַת יְהוּדָה מְאַפְשֵׁר חֲצִיבָה נוֹחָה אֲשֶׁר אִפְשְׁרָה אֶת הֲכָנַת מְעָרוֹת הַמִּסְתּוֹר.

מְעָרוֹת הַמִּסְתּוֹר הָיוּ מוּכָּרוֹת בְּמֶשֶׁךְ שָׁנִים רַבּוֹת, אַךְ רַק בַּמֵּאָה הַ-20 הוּבַן הַקֶּשֶׁר בֵּינָן לְבֵין אוֹתוֹ מֶרֶד שֶׁפָּרַץ בְּ-132 לַסְּפִירָה.
מִסְפַּר מְעָרוֹת מִסְתּוֹר הָפְכוּ לְאַטְרַקְצִיָּה מַשְׁמָעוּתִית כַּאֲשֶׁר נִיתָּן בְּמַהֲלַךְ טִיּוּל חָבִיב בִּשְׁפֵלַת יְהוּדָה, לְהִצְטַיֵּיד בְּפָנָס וּלְהִיכָּנֵס לִזְחִילָה חֲוָוֹיָיתִית אֶל בֶּטֶן הָאֲדָמָה.
בְּמַהֲלַךְ הַזְּחִילָה, לְפָנֶיהָ וּלְאַחֲרֶיהָ נוּכַל לְסַפֵּר אֶת סִיפּוּרוֹ שֶׁל מֶרֶד בַּר כּוֹכְבָא, עַל הַגּוֹרְמִים לַמֶּרֶד וְעַל הַתּוֹצָאוֹת הַקָּשׁוֹת שֶׁבּוֹ הוּגְלוּ רוֹב יְהוּדִי אֵזוֹר יְהוּדָה.

יֶשְׁנָם אֲתָרִים אֲלֵיהֶם לֹא נִיתָּן לְהַגִּיעַ עַצְמָאִית.
לִפְעָמִים מְדוּבָּר בְּשִׁטְחֵי אֵשׁ, לִפְעָמִים בִּמְקוֹמוֹת בָּהֶם נִיתָּן לְטַיֵּיל רַק בְּלִיוּוּי צְבָאִי.
כָּזֶהוּ תֵּל זִיף.
גִּבְעָה יְפֵהפִיָּיה בְּלֵב חֶבֶל יַתִּיר שֶׁבְּהַר חֶבְרוֹן, בִּמְרוֹמֶיהָ תַּצְפִּית נֶהְדֶּרֶת לְעֵבֶר אַרְבַּעַת כִּיוּוּנֵי הַשָּׁמַיִם.
בַּמַּעֲרָב נִרְאֶה אֶת הָעִיר חֶבְרוֹן וְהָעֲיָירוֹת הַצְּמוּדוֹת לָהּ, בַּמִּזְרָח מִשְׂתָּרֵעַ מְדַבֵּר זִיף, בַּדָּרוֹם נִרְאֶה אֶת הַיְּשׁוּבִים - כַּרְמֶל , מָעוֹן וְיַתִּיר .

בְּצָמוּד לְתֵל נִמְצָא מַעְיָין קָטָן וּמַקְסִים וְנִקְבַּת מַיִם הַמּוֹצִיאָה אֶת הַמַּיִם מִבֶּטֶן הָאֲדָמָה.
הַיִּשּׁוּב זִיף מוּזְכָּר מִסְפַּר מְקוֹמוֹת בַּתָּנָ"ךְ, שְׁנֵי הַמְּקוֹמוֹת הַבּוֹלְטִים קְשׁוּרִים לְדָוִד הַמֶּלֶךְ עוֹד לִפְנֵי הֱיוֹתוֹ לְמֶלֶךְ עַל יִשְׂרָאֵל.
לְאַחַר שֶׁנִּמְלַךְ עַל יְדֵי שְׁמוּאֵל הַנָּבִיא, רוֹדֵף אוֹתוֹ שָׁאוּל.
דָּוִד הַבּוֹרֵחַ מִשָּׁאוּל מַגִּיעַ אַף לְכָאן.

אַנְשֵׁי זִיף, אוֹ הַזִּיפִים כְּפִי שֶׁמְּכַנֶּה אוֹתָם הַתָּנָ"ךְ, אֵינָם מֵאוֹהֲדָיו שֶׁל דָּוִד וּבִשְׁנֵי הַפְּעָמִים נִסִּים לִפְגּוֹעַ בְּדָוִד וּבַאֲנָשָׁיו וּלְהַסְגִּיר אוֹתוֹ לִידֵי שָׁאוּל, שְׁנֵי נִיסְיוֹנוֹת שֶׁלֹּא עָלוּ בְּיָדָם.

בְּתֵל זִיף עֵדוּיוֹת הַמְּעִידוֹת עַל רֶצֶף הִתְיַישְּׁבוּתִי מִתְּקוּפַת כְּנִיסַת יִשְׂרָאֵל לָאָרֶץ וְעַד לַתְּקוּפָה הַבִּיזַנְטִית.
בְּחוֹל הַמּוֹעֵד סוּכּוֹת יוֹצִיאוּ מַדְרִיכֵי אֶשְׁכּוֹלוֹת טִיּוּלִים לְתֵל זִיף, הַטִּיּוּלִים בְּאִישּׁוּר וּבְהַדְרָכַת כּוֹחוֹת הַבִּיטָּחוֹן.