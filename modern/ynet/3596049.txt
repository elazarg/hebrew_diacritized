הוּא מְלַוֶּוה אוֹתָנוּ כְּבָר יוֹתֵר מִמֵּאָה שָׁנָה וְכוּנָּה "תְּרוּפַת הַמֵּאָה הַ־20".
הָאַסְפִּירִין, שֶׁהִתְחִיל אֶת דַּרְכּוֹ כִּתְרוּפָה לְשִׁיכּוּךְ כְּאֵבִים וְהוֹרָדַת חוֹם, נִמְצָא בְּמַהֲלַךְ הַשָּׁנִים כְּבַעַל הַשְׁפָּעָה נִיכֶּרֶת עַל מְנִיעַת מַחֲלוֹת לֵב וּכְלֵי דָּם, מָה שֶׁהָפַךְ אוֹתוֹ לְאַחַת הַתְּרוּפוֹת הַנִּמְכָּרוֹת בְּיוֹתֵר בְּרַחֲבֵי הָעוֹלָם.
 
כַּיּוֹם רוֹשְׁמִים הָרוֹפְאִים אַסְפִּירִין לָרוֹב הַחוֹלִים שֶׁנִּמְצָאִים בְּסִיכּוּן גָּבוֹהַּ לְמַחֲלוֹת לֵב וּכְלֵי דָּם: אֵלֶּה שֶׁסּוֹבְלִים מִיֶּתֶר לַחַץ דָּם, סוּכֶּרֶת, הַשְׁמָנָה, רָמוֹת גְּבוֹהוֹת שֶׁל כּוֹלֶסְטֵרוֹל, עִישּׁוּן אוֹ הִיסְטוֹרְיָה מִשְׁפַּחְתִּית שֶׁל הַמַּחֲלוֹת הָאֵלֶּה.
מֶחְקָרִים רַבִּים מָצְאוּ שֶׁאַסְפִּירִין מַאֲרִיךְ תּוֹחֶלֶת חַיִּים וּמוֹנֵעַ תְּמוּתָה.
אֶחָד הַמֶּחְקָרִים הָאַחֲרוֹנִים, שֶׁפּוּרְסַם הַשָּׁנָה בְּאַרְהָ"ב, מָצָא שֶׁהָאַסְפִּירִין מֵגֵן מִפְּנֵי מָוֶות מִמַּחֲלוֹת לֵב וְסַרְטַן בְּעֶשְׂרוֹת אֲחוּזִים, גַּם שָׁנִים אַחֲרֵי תְּחִילַּת הַטִּיפּוּל.

אָז מָה עוֹד צָרִיךְ לָדַעַת עַל הָאַסְפִּירִין? הִנֵּה תְּשׁוּבוֹת לִשְׁאֵלוֹת שֶׁעֲשׂוּיוֹת לְהַטְרִיד אֶתְכֶם.
 
הַשִּׁיקּוּלִים הָעִיקָּרִיִּים בִּלְקִיחַת אַסְפִּירִין לִמְנִיעַת מַחֲלוֹת לֵב וּכְלֵי דָּם מִתְיַיחֲסִים לְגִיל, לְמַצַּב הַבְּרִיאוּת וּלְגוֹרְמֵי הַסִּיכּוּן.
עַל כָּל אֵלֶּה צָרִיךְ לָדוּן עִם הָרוֹפֵא מוּל הַסִּיכּוּנִים הָאֶפְשָׁרִיִּים בִּלְקִיחַת הַתְּרוּפָה.
בְּדֶרֶךְ כְּלָל יַמְלִיץ הָרוֹפֵא לָרוֹב הַחוֹלִים שֶׁנִּמְצָאִים בִּקְבוּצַת הַסִּיכּוּן לִיטּוֹל אַסְפִּירִין מִדֵּי יוֹם.
לִנְטִילַת אַסְפִּירִין יֵשׁ יִתְרוֹן גָּדוֹל כְּשֶׁמְּדוּבָּר בִּגְבָרִים בֶּעָשׂוֹר הַחֲמִישִׁי לְחַיֵּיהֶם (40–50) וּבְנָשִׁים בֶּעָשׂוֹר הַשִּׁישִּׁי לְחַיֵּיהֶן (50–60) שֶׁמְּצוּיִים בִּקְבוּצַת הַסִּיכּוּן.
 
הַמִּינּוּן שֶׁנִּקְבַּע לִמְנִיעַת מַחֲלוֹת לֵב וּכְלֵי דָּם הוּא 75 עַד 325 מ"ג לִימָמָה, אַךְ כַּיּוֹם מְקוּבָּל שֶׁהַמִּינּוּן הָאוֹפְּטִימָלִי הוּא 100 מ"ג לִימָמָה.
מִינּוּן כְּזֶה נִמְצָא בָּטוּחַ, מַפְחִית אֶת סַכָּנַת הַדִּימּוּם בְּמַעֲרֶכֶת הָעִיכּוּל וּמַצְלִיחַ לִמְנוֹעַ בִּיעִילוּת מַחֲלוֹת לֵב וּכְלֵי דָּם בְּדוֹמֶה לַמִּינּוּן הַגָּבוֹהַּ.
 
מֶחְקָרִים הֶרְאוּ שֶׁאַסְפִּירִין מְצוּפֶּה אֵינוֹ מַפְחִית אֶת סַכָּנַת הַדִּימּוּם מִמַּעֲרֶכֶת הָעִיכּוּל.
אֲנָשִׁים שֶׁסּוֹבְלִים מִכִּיב קֵיבָה (אוּלְקוּס) אוֹ בַּעֲלֵי נְטִיָּיה לְדִימּוּמִים בְּמַעֲרֶכֶת הָעִיכּוּל צְרִיכִים לָדוּן עַל הַסִּיכּוּן עִם הָרוֹפֵא הַמְּטַפֵּל, שֶׁיַּמְלִיץ עַל תּוֹסֶפֶת תְּרוּפוֹת שֶׁמַּפְחִיתוֹת אֶת חוּמְצִיּוּת הַקֵּיבָה (כְּמוֹ אוּמְפְּרָאזוֹל אוֹ לוּסָאק).
אִם גַּם אָז הָאַסְפִּירִין יִגְרוֹם לְדִימּוּם אוֹ לִכְאֵבִים, יַמְלִיץ הָרוֹפֵא עַל תְּרוּפָה אַחֶרֶת לְדִילּוּל הַדָּם.
 
הַתְּשׁוּבָה לַשְּׁאֵלָה הַזּוֹ הִיא לָרוֹב שְׁלִילִית.
הַפְסָקָה מִיָּידִית שֶׁל אַסְפִּירִין עֲלוּלָה לִגְרוֹם לְטָסִיּוֹת הַדָּם לַיְּצוּר קְרִישִׁים מְסוּכָּנִים.
בַּמֶּחְקָר שֶׁכְּלָל מֵעַל 600 חוֹלִים שֶׁקִּיבְּלוּ אַסְפִּירִין בְּעִקְבוֹת שָׁבָץ מוֹחִי אוֹ הֶתְקֵף לֵב נִמְצָא שְׁאֵלָה שֶׁהִפְסִיקוּ לִיטּוֹל אַסְפִּירִין לִפְנֵי נִיתּוּחַ אוֹ טִיפּוּל שִׁינַּיִים אוֹ פָּשׁוּט מִשּׁוּם שֶׁשָּׁכְחוּ, הָיוּ בְּסִיכּוּן גָּבוֹהַּ פִּי 3 לִלְקוֹת בְּהֶתְקֵף לֵב אוֹ שָׁבָץ בְּתוֹךְ חוֹדֶשׁ בְּהַשְׁוָואָה לְאֵלֶּה שֶׁהִמְשִׁיכוּ לִיטּוֹל אֶת הַתְּרוּפָה.
לְפִיכָךְ, יֵשׁ לְהִתְיַיעֵץ עִם הָרוֹפֵא הַמְּטַפֵּל לִפְנֵי הַפְסָקַת הָאַסְפִּירִין.

אַסְפִּירִין עָלוּל לְהִתְנַגֵּשׁ עִם הַתְּרוּפוֹת הַבָּאוֹת:
 
כְּעִיקָּרוֹן אֵין בְּעָיָה לִיטּוֹל אַסְפִּירִין יַחַד עִם אָקָמוֹל, אַךְ נְטִילָה שֶׁל אַסְפִּירִין יַחַד עִם תְּרוּפוֹת אֲחֵרוֹת לְשִׁיכּוּךְ כְּאֵבִים וְהוֹרָדַת חוֹם מִקְּבוּצַת נוֹגְדֵי דַּלֶּקֶת לֹא סְטֵרוֹאִידִים ( NSAIDS), שֶׁגּוֹרְמוֹת בְּעַצְמָן לְגֵירוּי הַקֵּיבָה, מַגְבִּירָה אֶת הַסִּיכּוּן לְדִימּוּם בְּדַרְכֵי הָעִיכּוּל.
בֵּין הַתְּרוּפוֹת בְּמִשְׁפָּחָה זוֹ: נוּרוֹפֶן, אַדְּוִויְל, אוֹפְּטַלְגִּין, נַקְסִין, ווֹלְטָרֶן, אַרְקוּקְסְיָה, אַטוּפֶן וַאֲחֵרוֹת.
אִם בְּכָל זֹאת אֵין בְּרֵירָה, טְלוּ אֶת הָאַסְפִּירִין לְפָחוֹת אַרְבַּע שָׁעוֹת לִפְנֵי נְטִילַת תְּרוּפוֹת מִמִּשְׁפַּחַת NSAIDS.
זֶה יְאַפְשֵׁר לְאַסְפִּירִין לִפְעוֹל בְּלִי לְהַגְבִּיר אֶת תּוֹפְעוֹת הַלְּוַואי מֵהַנְּטִילָה הַמְּשׁוּלֶּבֶת.
 
כַּיּוֹם הַהַמְלָצָה הַיְּחִידָה לְטִיפּוּל מְנִיעָתִי בְּאַסְפִּירִין הִיא לְהַפְחָתַת הַסִּיכּוּן לְמַחֲלוֹת לֵב וּכְלֵי דָּם.
עִם זֹאת, מֶחְקָרִים רַבִּים מָצְאוּ שֶׁאַסְפִּירִין עָשׂוּי לְהַפְחִית אֶת הַסִּיכּוּן גַּם לְמַחֲלוֹת נוֹסָפוֹת.
כָּךְ לְמָשָׁל נִמְצָא בְּמֶחְקָר שֶׁנֶּעֱרַךְ בְּבֵית הַסֵּפֶר לִרְפוּאָה בְּאוּנִיבֶרְסִיטַת הַרְוַוארְד בְּאַרְהָ"ב שֶׁאַסְפִּירִין עָשׂוּי לִמְנוֹעַ סַרְטָן.
הַמֶּחְקָר, שֶׁכָּלַל עֶשְׂרוֹת אַלְפֵי נָשִׁים, מָצָא שֶׁאֵלֶּה שֶׁנָּטְלוּ אַסְפִּירִין הָיוּ בְּסִיכּוּן נָמוּךְ בְּ־12% לָמוּת מִכָּל סוּגֵי מַחֲלוֹת הַסַּרְטָן.
 
בְּמֶחְקָר נוֹסָף, שֶׁנֶּעֱרַךְ בַּמֶּרְכָּז הָרְפוּאִי מָאיוֹ קְלִינִיק בְּאַרְהָ"ב, נִמְצָא שֶׁהַסִּיכּוּן לְפֶתַח סַרְטַן עַרְמוֹנִית הָיָה נָמוּךְ בְּ־50% בְּקֶרֶב גְּבָרִים שֶׁהִשְׁתַּמְּשׁוּ בְּאַסְפִּירִין.
בְּעִקְבוֹת הַמֶּחְקָר הִמְלִיצוּ הַמַּדְּעָנִים לְכָל הַגְּבָרִים הַבְּרִיאִים לִיטּוֹל מִדֵּי יוֹם אַסְפִּירִין הֶחָל מֵהֶעָשׂוֹר הַחֲמִישִׁי לְחַיֵּיהֶם.
 
בְּמֶחְקָר אַחֵר, שֶׁפּוּרְסַם בִּכְתַב הָעֵת הָרְפוּאִי 'לַנְצֶט', בָּדְקוּ חוֹקְרִים מֵאוּנִיבֶרְסִיטַת סִידְנִי בְּאוֹסְטְרַלְיָה 32 אֶלֶף נָשִׁים וְתִינוֹקוֹתֵיהֶן.
הַחוֹקְרִים מָצְאוּ שֶׁהַסִּיכּוּן לְפַתֵּחַ רַעֶלֶת הֵרָיוֹן הָיָה נָמוּךְ בְּ־10% בְּקֶרֶב נָשִׁים שֶׁנָּטְלוּ אַסְפִּירִין אוֹ תְּרוּפוֹת אֲחֵרוֹת שֶׁמְּעַכְּבוֹת אֶת פְּעִילוּת טַסִּיּוֹת הַדָּם.
אַסְפִּירִין לֹא הִגְבִּיר אֶת הַסִּיכּוּן לִשְׁלוֹם הָעוּבָּר וְגַם לֹא הִגְבִּיר אֶת סַכָּנַת הַדִּימּוּם אֵצֶל הָאִישָּׁה הֶהָרָה אוֹ תִּינוֹקָהּ.
 
אַף שֶׁמְּקוּבָּל הַיּוֹם לְהַנִּיחַ שֶׁנְּטִילָה שֶׁל אַסְפִּירִין בְּשִׁילּוּב עִם הַתְּרוּפָה נוֹגֶדֶת הַקְּרִישָׁה פְּלָאוִויקְס (קְלוֹפִּידוֹגְרָל) מְגִינָּה עַל הַלֵּב מִפְּנֵי חֲסִימַת עוֹרְקִים, מֶחְקָרִים הֶרְאוּ שֶׁהַשִּׁילּוּב שֶׁל שְׁתֵּי הַתְּרוּפוֹת לֹא יָעִיל יוֹתֵר מִנְּטִילָה שֶׁל אַסְפִּירִין לְבַד לִמְנִיעַת מַחֲלוֹת לֵב וּכְלֵי דָּם.
עִם זֹאת, אֵצֶל אֲנָשִׁים שֶׁאֵינָם יְכוֹלִים לִיטּוֹל אַסְפִּירִין, בִּגְלַל אוּלְקוּס לְמָשָׁל אוֹ בְּשֶׁל הִתְנַגְּשׁוּת עִם תְּרוּפוֹת אֲחֵרוֹת, הַטִּיפּוּל הַמְּנִיעָתִי הַיּוֹמִי בִּפְּלָאוִויקְס הוּא לָרוֹב חֲלוּפָה נְאוֹתָה.
 
חֵלֶק קָטָן יַחֲסֵי מֵחוֹלֵי הָאַסְתְּמָה סוֹבְלִים גַּם מַרְגִּישׁוֹת לִתְרוּפוֹת מִמִּשְׁפַּחַת NSAIDS, וּבִכְלָלָן גַּם אַסְפִּירִין, אַךְ לָרוֹב הַחוֹלִים נְטִילַת אַסְפִּירִין אֵינָהּ מְהַוָוה בְּעָיָה.
בְּאֵלֶּה שֶׁבְּכָל זֹאת רְגִישִׁים לְאַסְפִּירִין נִיתָּן לְטַפֵּל בְּאֶמְצָעוּת דֶּה־סֶנְסִיטִיזַצְיָה, שֶׁבָּהּ מְבַצְּעִים חֲשִׂיפָה הַדְרָגָתִית הוֹלֶכֶת וְעוֹלָה לְאַסְפִּירִין, עַד שֶׁהַמַּעֲרֶכֶת הָאַלֶּרְגִּית שֶׁל הַגּוּף כְּבָר אֵינָהּ מְעוּרֶרֶת בְּשֶׁל הָאַסְתְּמָה וְאֵינָהּ יוֹצֶרֶת תְּגוּבָה אָלֶרְגִּית קָשָׁה.
 
מֶחְקָרִים אַחֲרוֹנִים הֶרְאוּ שֶׁאֵצֶל קָרוֹב לִשְׁלִישׁ מֵהָאֲנָשִׁים קַיֶּימֶת הַפְרָעַת קְרִישָׁה שֶׁהוֹפֶכֶת אֶת טַסִּיּוֹת הַדָּם לְ'דְּבִיקוֹת' בִּמְיוּחָד.
הַתּוֹצָאָה הִיא עֲמִידוּת לִפְעִילוּת הָאַסְפִּירִין וּלְיִתְרוֹנוֹ בִּמְנִיעַת מַחֲלוֹת לֵב וּכְלֵי דָּם.
כַּיּוֹם מִתְבַּצְּעִים כַּמָּה מֶחְקָרִים בְּרַחֲבֵי הָעוֹלָם שֶׁנּוֹעֲדוּ לִבְדּוֹק אֶת אוֹתָהּ עֲמִידוּת לְאַסְפִּירִין, אַךְ עֲדַיִין אֵין דֶּרֶךְ מַדָּעִית לָדַעַת אִם אַתֶּם בִּקְבוּצַת הַסִּיכּוּן הַזּוֹ.
עַד שֶׁתִּימָּצֵא הַבְּדִיקָה הַפִּתְרוֹן הוּא לְהִיוָועֵץ בְּרוֹפֵא, וּלְהַקְפִּיד עַל אוֹרַח חַיִּים בָּרִיא שֶׁכּוֹלֵל הִימָּנְעוּת מֵעִישּׁוּן, הַפְחָתָה בַּמִּשְׁקָל, הוֹרָדַת רָמוֹת גְּבוֹהוֹת שֶׁל שׁוּמָּנִים בְּאֶמְצָעוּת תְּרוּפוֹת סְטָטִינִים, אִיזּוּן סוּכֶּרֶת, תְּזוּנָה נְכוֹנָה וּפְעִילוּת גּוּפָנִית.