מֵאֵת נִיר:
יוֹם שִׁישִּׁי, 04 בְּאוֹקְטוֹבֶּר 2019 בְּשָׁעָה 10:27 קִישּׁוּר לִתְגוּבָה
אַחַד הַסִּיפּוּרִים הַיָּפִים, הַקְּסוּמִים וְהַמְּרַגְּשִׁים שֶׁקָּרָאתִי. בָּנִית אֶת הַמִּיתוֹלוֹגְיָה הַדֶּמוֹנִית הַמִּדְבָּרִית הַיִּיחוּדִית בְּאוֹפֶן מוּפְלָא שֶׁשּׁוֹאֵב מִבְּאֵר הַמְּקוֹרוֹת הִשְׁתַּקְּפוּיוֹת שֶׁל עוֹלָמוֹת שְׁלֵמִים שֶׁל עוֹמֶק וּמַשְׁמָעוּת. וְהַסִּיּוּם נוֹגֵעַ בְּכָזֶה דִּיּוּק מַכְמִיר לֵב בַּפֶּצַע הַמְּדַמֵּם שֶׁל הַכְּמִיהָה לְאַהֲבָה וּלְהִשְׁתַּיְּיכוּת, לְצַד הַהִתְגַּלּוּת הַלֵּילִית הַיְּפֵהפִייָּה שֶׁל מַלְכוּת הַשֵּׁדִים, עַד שֶׁהַסִּיפּוּר שֶׁלְּךָ בֶּאֱמֶת מִתְעַלֶּה לְדַרְגַּת הֶישֵּׂג נָדִיר.

מֵאֵת רָמִי שַׁלְהֶבֶת:
יוֹם שַׁבָּת, 05 בְּאוֹקְטוֹבֶּר 2019 בְּשָׁעָה 9:38 קִישּׁוּר לִתְגוּבָה
תּוֹדָה, גַּלִּי.

מֵאֵת גַּלֵּי אַחֶרֶת:
יוֹם שֵׁנִי, 07 בְּאוֹקְטוֹבֶּר 2019 בְּשָׁעָה 12:49 קִישּׁוּר לִתְגוּבָה
נֶהֱנֵיתִי מְאוֹד לִקְרוֹא אֶת הַסִּיפּוּר. אֲנִי קוֹרֵאת בָּאֲתָר לְעִתִּים, אֲבָל לֹא מְגִיבָה בְּדֶרֶךְ כְּלָל. הַסִּיפּוּר הַזֶּה יוֹצֵא דּוֹפֶן מִכַּמָּה בְּחִינוֹת, לֹא מְעַט מֵהַבְּחִינָה שֶׁהוּא בָּנוּי עַל עוֹלָם אַחֵר מִזֶּה שֶׁל סִפְרוּת הַפַנְטַזְיָה הָ"רְגִילָה" (הַמַּעֲרָבִית.).. וְלָכֵן נוֹשֶׁבֶת מִמֶּנּוּ מְקוֹרִיּוֹת וְרַעֲנַנּוּת שֶׁבְּדֶרֶךְ כְּלָל קָשֶׁה לִמְצוֹא בְּסִיפּוּרֵי הַפַנְטַזְיָה וְהַמָּדַ"בּ בְּיָמֵינוּ.

עוֹד דָּבָר שֶׁבַּסִּיפּוּר הַזֶּה מַצְלִיחַ בְּצוּרָה יוֹצֵאת דּוֹפֶן לְעוּמַּת סִיפּוּרִים אֲחֵרִים מֵהַסּוּגָה הַזּוֹ בְּעִבְרִית – הַהַצְלָחָה הַגְּדוֹלָה בִּבְחִירַת שֵׁמוֹת לַדְּמוּיוֹת. בְּנִיגּוּד לְמָה שֶׁקּוֹרֶה בְּרוֹב הַסִּיפּוּרִים הַקְּצָרִים שֶׁקָּרָאתִי עַד כֹּה בְּעִבְרִית, הַשֵּׁמוֹת לֹא לוֹעֲזִיִּים, לֹא מוֹעֳתָקִים וְגַם לֹא מְתוּרְגָּמִים – אֶלָּא הֵם מְבוּסָּסִים עַל מְקוֹרוֹת שֶׁבֶּאֱמֶת קְשׁוּרִים לַשָּׂפָה בָּהּ נִכְתַּב הַסִּיפּוּר. זֶה לֹא תָּמִיד עוֹבֵד גַּם כָּכָה, אֲבָל הַפַּעַם זֶה עוֹבֵד מְצוּיָּן. מַשֶּׁהוּ בַּצְּלִיל, בַּטּוֹן, בַּבְּחִירָה עוֹבֵד כָּךְ שֶׁהַשֵּׁמוֹת לֹא נִשְׁמָעִים כְּמוֹ פָּרוֹדְיָה מִקְרָאִית אֶלָּא יֵשׁ לָהֶם צְלִיל טִבְעִי שֶׁמַּתְאִים לְכָל הַטּוֹן שֶׁל הַסִּיפּוּר. זֶהוּ הֶישֵּׂג בִּלְתִּי-מְבוּטָּל! כָּל הַכָּבוֹד.

בְּקִיצּוּר, אָהַבְתִּי מְאוֹד. רַק דָּבָר אֶחָד לֹא הֵבַנְתִּי עַד הַסּוֹף, אֶת הַשֵּׁם שֶׁל הַסִּיפּוּר. הַשֵּׁם מְאוֹד יָפָה, "אָחוֹת נְבָיוֹת", אֲבָל לְמַעֲשֶׂה אֵין לוֹ קֶשֶׁר לַתּוֹכֶן. מִתְבָּרֵר בַּקְּרִיאָה שֶׁנְּבָיוֹת אֵינוֹ בֶּאֱמֶת דְּמוּת חֲשׁוּבָה וּמַשְׁמָעוּתִית כָּאן גַּם אִם הוּא קַיָּים וּבְסוֹפוֹ שֶׁל יוֹם אֵין מַשְׁמָעוּת מְיוּחֶדֶת לְזִיהוּי כַּאֲחוֹתוֹ שֶׁל נְבָיוֹת דַּוְוקָא, כָּךְ הִתְרַשַּׁמְתִּי. בְּתוֹר בַּת שֶׁל מִישֶׁהוּ/מִישֶׁהִי, נֶכְדָּהּ שֶׁל מִישֶׁהוּ/מִישֶׁהוּ – כֵּן, וַאֲפִילּוּ מְאוֹד וְעִם מֵימַדִּים רַבִּים לַזִּיהוּיִים הַלָּלוּ, אֲבָל בְּתוֹר אָחוֹת נְבָיוֹת? הַאִם יֵשׁ לַבְּחִירָה בַּשֵּׁם הַזֶּה סִיבָּה מְיוּחֶדֶת?

בְּכָל מִקְרֶה סִיפּוּר מְצוּיָּן שֶׁבֶּאֱמֶת נֶהֱנֶה מֵעוֹמֶק וּמַרְבַדִּים שֶׁל מַשְׁמָעוּת נְדִירִים לְסִיפּוּר קָצָר.

מֵאֵת פְּלוֹנִי:
יוֹם חֲמִישִׁי, 10 בְּאוֹקְטוֹבֶּר 2019 בְּשָׁעָה 14:04 קִישּׁוּר לִתְגוּבָה
עִיבּוּד פַנְטַסְטִי, תַּרְתֵּי מַשְׁמָע, לפרד"א. צִיפִּיתִי שֶׁהַסּוֹף יִהְיֶה כְּמוֹ בַּמָּקוֹר: יִשְׁמָעֵאל יָמוּת וְהִיא תִּחְיֶה תַּחַת שִׁלְטוֹנוֹ שֶׁל נְבָיוֹת עַד שֶׁיָּבוֹא עֵשָׂיו וְיִשָּׂא אוֹתָהּ לְאִישָּׁה. זֶה לֹא קָרָה וְזֶה מְעוּלֶּה. וְכָל זֶה בְּלִי לְהִיכָּנֵס לְעִימּוּת עִם הַמָּקוֹר כְּמוֹ שֶׁהַרְבֵּה מְחַבְּרִים אוֹהֲבִים כַּיּוֹם, אֶלָּא פָּשׁוּט לְעַקֵּם אוֹתוֹ עַד לִנְקוּדָּה שֶׁיַּתְאִים לִבְנִיַּית-הָעוֹלָם הַפַנְטַסְטִית שׁוּב, תַּרְתֵּי מַשְׁמָע וְלֹא יוֹתֵר. מְצַפֶּה לְעוֹד!

מֵאֵת שְׁלֹמְקוֹ:
יוֹם חֲמִישִׁי, 24 בְּאוֹקְטוֹבֶּר 2019 בְּשָׁעָה 15:16 קִישּׁוּר לִתְגוּבָה
גַּלִּי – הַסִּיבָּה שֶׁהַסִּיפּוּר נִקְרָא אָחוֹת נְבָיוֹת לְדַעְתִּי הִיא שֶׁבְּכָל מָקוֹם בּוֹ מוּזְכֶּרֶת בַּמִּקְרָא מָחֲלַת הִיא מוּגְדֶּרֶת כְּאָחוֹת נְבָיוֹת:

"וַיֵּלֶךְ עֵשָׂו אֶל יִשְׁמָעֵאל וַיִּקַּח אֶת מָחֲלַת בַּת יִשְׁמָעֵאל בֶּן אַבְרָהָם אֲחוֹת נְבָיוֹת עַל נָשָׁיו לוֹ לְאִשָּׁה"

מֵאֵת גַּלֵּי אַחֶרֶת:
יוֹם שִׁישִּׁי, 25 בְּאוֹקְטוֹבֶּר 2019 בְּשָׁעָה 0:09 קִישּׁוּר לִתְגוּבָה
תּוֹדָה שְׁלֹמְקוֹ,

כֵּן, הַפָּסוּק הַמִּקְרָאִי קַיָּים... אַךְ בַּסִּיפּוּר הַקָּצָר הַזֶּה אֵין לַתּוֹאַר הַזֶּה מַשְׁמָעוּת... הָאִם בֶּאֱמֶת כְּדַאי לִקְרוֹא לְסִיפּוּר בַּשֵּׁם הַזֶּה רַק בִּגְלַל הַפָּסוּק בַּמִּקְרָא? נָכוֹן שֶׁהַכּוֹתֶרֶת מְצַלְצֶלֶת יָפָה, אֲבָל בְּסוֹפוֹ שֶׁל דָּבָר אֵינָהּ שַׁיֶּיכֶת לַסִּיפּוּר.