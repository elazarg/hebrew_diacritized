רְאִיתֶם פַּעַם זֶבְּרָה בְּגַן חַיוֹת אוֹ בְּסָפָארִי?
בְּאַפְרִיקָה הַזֶּבְּרָה חַיָה בַּטֶבַע, בְּלִי גְּדֵרוֹת.
הַזֶּבְּרָה חַיָה בְּעֵדֶר.
הַזֶּבְּרָה מַמְלִיטָה כָּל פַּעַם "תִינוֹק" אֶחָד, שֶׁנִּקְרָא סְיָח.
כַּמָּה דַּקוֹת אַחֲרֵי הַהַמְלָטָה הַסְּיָח כְּבָר עוֹמֵד עַל רַגְלָיו וְיָכוֹל לָלֶכֶת.
הַזֶּבְּרָה-הַאֵם דּוֹאֶגֶת שֶׁהַסְּיָח יִהְיֶה תָּמִיד בְּמֶרְכָּז הָעֵדֶר, כִּי כָּכָה יוֹתֵר קַל לָה לְהָגֵן עָלָיו.
הַזֶּבְּרָה כָּל הַזְּמַן נוֹדֶדֶת מִמָּקוֹם לְמָקוֹם.
הִיא אוֹכֶלֶת עֲשָׂבִים.