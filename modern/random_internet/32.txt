יָדִיד שֶׁל סוֹקְרָטֵס בָּא לְבַקֵר אוֹתוֹ.
"הַאִם שָׁמַעְתָ מָה שֶׁמְסַפְּרִים עַל חֲבֵרְךָ"? שָׁאַל הַיָּדִיד אֶת סוֹקְרָטֵס.
"לִפְנֵי שֶׁאֶשְׁמַע, אֲנִי רוֹצֶה לָדַעַת אִם סִנַנְתָ אֶת הַשְּׁמוּעָה הַזֹּאת בִּשְׁלוֹשׁ הַמְּסַנְנוֹת", אָמַר סוֹקְרָטֵס.
"אֵילוּ מְסַנְנוֹת"? שָׁאַל הַיָּדִיד.
"הַמְּסַנֶנֶת הָרִאשׁוֹנָה הִיא הַמְּסַנֶנֶת שֶׁל הָאֱמֶת", אָמַר סוֹקְרָטֵס.
"הַאִם מָה שֶׁאַתָה רוֹצֶה לְסַפֵּר לִי עַל חֲבֵרִי הוּא אֱמֶת?"
"אֲנִי לֹא בָּטוּחַ שֶׁזֶה אֱמֶת, שָׁמַעְתִי אֶת זֶה מִמִישֶׁהוּ שֶׁשָּׁמַע אֶת זֶה מִמִישֶׁהוּ אַחֵר", אָמַר הַיָּדִיד.
"וּמָה הַמְּסַנֶנֶת הַשְּׁנִיָּה"?
"הַמְּסַנֶנֶת הַשְּׁנִיָּה הִיא הַמְּסַנֶנֶת שֶׁל הַטּוֹב", אָמַר סוֹקְרָטֵס, "הַאִם מָה שֶׁאַתָה מִתְכַּוֵן לְסַפֵּר לִי עַל חֲבֵרִי הוּא דָּבָר טוֹב?"
"הַמְּסַנֶנֶת הַשְּׁלִישִׁית הִיא הַמְּסַנֶנֶת שֶׁל הַנָּחוּץ", אָמַר סוֹקְרָטֵס.
"הַאִם נָחוּץ שֶׁתְסַפֵּר לִי אֶת הַדָּבָר הָרַע שֶׁשָּׁמַעְתָ מִמִישֶׁהוּ עַל חֲבֵרִי וְשֶׁאַתָה לֹא בָּטוּחַ שֶׁהוּא אֱמֶת?"
הַיָּדִיד חָשַׁב רֶגַע וְאַחַר כָּךְ אָמַר: "לֹא, זֶה לֹא נָחוּץ".
"אִם כָּךְ, אַל תְּסַפֵּר לִי", אָמַר סוֹקְרָטֵס.