אִיסְלַנְד...
אֶרֶץ שֶׁל נוֹפִים קְסוּמִים וְהָרֵי גַּעַשׁ שֶׁחוֹסְמִים מִדֵּי כַּמָּה שָׁנִים נְתִיבֵי טִיסָה אֵירוֹפֵּאִים.
אֶרֶץ קָרָה וְצִבְעוֹנִית וּקְסוּמָה.
וּמִסְתַּבֵּר גַּם שֶׁזּוֹ אֶרֶץ שֶׁל לֹא מְעַט מוּזִיקָה טוֹבָה.

הָאִי צְפוֹנִי שֶׁהוּא בֵּיתָם שֶׁל בְּעֵרֶךְ כְּ-350,000 אִישׁ הוֹצִיא מִתּוֹכוֹ לֹא מְעַט מוּזִיקָה מְיוּחֶדֶת: בְּיוֹרְק וְסִיגּוֹר רוֹס לְמָשָׁל הֵם מֵהַיְּדוּעִים בְּיוֹתֵר.
וְגַם בְּמֵטָאל אִיסְלַנְד מִתְבַּלֶּטֶת לְטוֹבָה.
וְאֶפְשָׁר כְּבָר לְהַגִּיד אֶת זֶה:

סוֹלְסְטָאפִיר הֵם הַסִּיגּוֹר רוֹס שֶׁל הַמֵּטָאל.

הַלַּהֲקָה שֶׁהִתְחִילָה בְּתוֹר סוּג שֶׁל וִיקִינְג מֵטָאל לָקְחָה בְּהֶמְשֵׁךְ יָמֶיהָ כִּיוּוּן שֶׁל פּוֹסְט מֵטָאל/רוֹק אַטְמוֹסְפֵרִי בְּרָמָה שֶׁלֹּא הַרְבֵּה לְהָקוֹת מַגִּיעוֹת אֵלֶיהָ.
לְמַעַן הָאֱמֶת? לִפְעָמִים קָשֶׁה לַחֲשׁוֹב שֶׁזֶּה בִּכְלָל מֵטָאל.
זֶה הַרְבֵּה דְּבָרִים, וְנִדְמֶה שֶׁזּוֹ אָמָּנוּת רְחָבָה בִּמְיוּחָד הַצּוֹמַחַת מִתּוֹךְ תַּשְׁתִּית שֶׁל מֵטָאל.

"Otta" (פַּחַד אוֹ חֶשְׁכַת הַלַּיְלָה בְּאִיסְלַנְדִּית) הוּא אַלְבּוֹם הַבָּנוּי עַל קוֹנְסֵפְּט מְעַנְיֵין סְבִיב הַשִּׁיטָה הָאִיסְלַנְדִית לְצִיּוּן חֶלְקֵי הַיּוֹם, הַמִּתְפָּרֶסֶת עַל שְׁמוֹנָה חֲלָקִים שׁוֹנִים.

הָאַלְבּוֹם מַתְחִיל בָּרְצוּעָה Lágnætti (חֲצוֹת) שֶׁקְּלִיפּ שֶׁלָּהּ שׁוּחְרַר זֶה מִכְּבָר עִם הַפְּתִיחָה אֲוִירָתִית וּמַפְחִידָה לְמַדַּי שֶׁמַּמָּשׁ מַזְכִּירָה לַיְלָה קַר וְאָפֵל בְּאִיסְלַנְד, וְהַמִּתְפַּתַּחַת לָשִׁיר יוֹתֵר קִיצְבִּי כָּל הַדֶּרֶךְ עַד סוֹפוֹ.
בְּסוֹפָהּ מִתְחַבֶּרֶת הָרְצוּעָה הַזּוֹ יָשָׁר לְתוֹךְ שִׁיר, הַנּוֹשֵׂא אֶת שֵׁם הָאַלְבּוֹם בְּאוֹתָהּ דֶּרֶךְ שֶׁל שִׁילּוּב עָדִין אַךְ עוֹצְמָתִי שֶׁל גִּיטָרוֹת הַמְּיַילְּלוֹת לִצְלִילֵי כֵּלִים יוֹתֵר עֲדִינִים כְּגוֹן פְּסַנְתֵּר וּבָנְג'וֹ הַכֹּל אָרוּג יָפֶה עִם הַשִּׁירָה הֲנָעָה בֵּין לְחִישׁוֹת לְצַעֲקוֹת רָמוֹת יוֹתֵר שֶׁל הַסּוֹלָן אֶיְילְבְּיוֹרָן .

בְּהַאֲזָנָה שְׁנִיָּה וּשְׁלִישִׁית וְיוֹתֵר עֵירָנִית לָאַלְבּוֹם מַתְחִילִים לְהַבְחִין בִּגְוָונָיו שֶׁל הַקּוֹנְסֵפְּט בָּאַלְבּוֹם.
אֲנִי לְמָשָׁל שַׂמְתִּי שֶׁהַקּוֹנְסֵפְּט שֶׁל שְׁעוֹת הַיּוֹם קָשׁוּר מְאוֹד לְאוֹפִי וּמִבְנֵה הַשִּׁירִים עַצְמָם: שִׁירֵי הַ"לַיְלָה" הַרְבֵּה יוֹתֵר אֲוִירָתַיִים וּמוּרְכָּבִים, בְּעוֹד שֶׁשִּׁירֵי "הַיּוֹם" קַלִּים יוֹתֵר.

כָּךְ לְמָשָׁל Miðdegi (צָהֳרַיִים) הוּא שִׁיר פּוֹסְט רוֹק/ אַלְטֶרְנָטִיבִי שֶׁהָיָה יָכוֹל לִמְצוֹא אֶת עַצְמוֹ מוּשְׁמָע אֲפִילּוּ בְּתַחֲנוֹת רַדְיוֹ יוֹתֵר מֵיְינְסְטְרִימִיּוֹת וּמֵכִיל מִסְפַּר אֵלֵמֶנְטִים מוּזִיקָלִיִּים שֶׁיְּכוֹלִים לַהֲפוֹךְ אוֹתוֹ לְסִינְגֶל שֶׁל מַמָּשׁ.

Non (עַרְבִיִּים) מַמְשִׁיךְ אֶת הַקַּו הַיּוֹתֵר קִיצְבִּי בָּאַלְבּוֹם אַךְ מְשַׁלֵּב גַּם מִן הָאֲוִירָתִיּוּת בְּחִיבּוּר עִנְיָין שֶׁל עוֹצְמָה וְרוֹגַע.
הָאַלְבּוֹם מִסְתַּיֵּים בְּשִׁיר Náttmál (לַיְלָה) הַנִּגְמָר בְּשִׁילּוּב מְעַנְיֵין וּמְיוּחָד בְּמִינוֹ שֶׁל קְלִידִים יַחַד עִם רִיפִים שֶׁל רוֹק וּמַשְׁאִיר אֶת הַמַּאֲזִין עַד הַסּוֹף הַמַּפְתִּיעַ מְחוּבָּר לַמַּנְגִּינָה.

הַהֶרְכֵּב הַמְּיוּחָד הַזֶּה Solstafir, שָׁנוּי בְּמַחֲלוֹקֶת לֹא קְטַנָּה.
הַדֵּעוֹת כְּלַפָּיו נָעוֹת בַּמִּרְוָוח הַזֶּה שֶׁבֵּין אַהֲבָה לַקַּו הַמְּיוּחָד שֶׁל הַבּוֹקְרִים הָאִיסְלַנְדִּים וְעַד לַטַּעֲנָה לְ'אוֹבֶר פַלְצָנוּת' אוֹ תִּיחְכּוּם מְיוּתָּר.
מָה שֶׁלֹּא תִּהְיֶה הָעֶמְדָּה כְּלַפֵּיהֶם, אֶת זֹאת לֹא נִיתָּן יִהְיֶה לָקַחַת מֵהֶם: Solstafir לַחֲלוּטִין לֹא מְיַיצְּרִים מֵטָאל סְטַנְדַּרְטִי.
וּכְמוֹ שֶׁצִּייַּנְתִּי כְּבָר קוֹדֶם לָכֵן – לִפְעָמִים מוֹפִיעָה הַתְּחוּשָׁה שֶׁלֹּא מְדוּבָּר פֹּה בִּכְלָל בְּלַהֲקַת מֵטָאל, אֶלָּא אוּלַי בְּאוֹמָּנִים דּוּגְמַת סִיגּוֹר רוֹס שֶׁהֶחֱלִיטוּ לְשַׁחְרֵר עֲצַבִּים אוֹ לָקְחוּ מָנָה שֶׁל סְטֵרוֹאִידִים לִפְנֵי הַהַקְלָטוֹת.
וַאֲנִי מוֹצֵא אֶת עַצְמִי מוּכְרָח לְהוֹסִיף בְּנִימָה אִישִׁית יוֹתֵר – בְּתוֹר אֶחָד שֶׁזָּכָה לִרְאוֹת אוֹתָם בְּהוֹפָעָה חָיָה: בְּאוֹפֶן יַחֲסִי לַמֵּטָאל וַאֲפִילּוּ לָרוֹק – Solstafir הֵם בְּהֶחְלֵט מַשֶּׁהוּ מִחוּץ לַגְּבוּלוֹת הַסְּטַנְדַּרְטִי.
אֲנִי מוּכְרָח לְהוֹדּוּת שֶׁבְּהוֹפָעָה הַחַיָּה עַצְמָהּ, הִרְגַּשְׁתִּי בְּאוֹתוֹ הַדָּבָר שֶׁחַשְׁתִּי בּוֹ בְּהַאֲזָנָה לְאַלְבּוֹם הָאוּלְפָּן בַּבַּיִת, וְהוּא שֶׁהֵם בְּלִי סָפֵק לַהֲקָה שֶׁל אֲוִירָהּ.
הַתּוֹבָנָה הַחֲשׁוּבָה הַזּוֹ הִיא מַהוּתִית.
מֵהָרֶגַע שֶׁהָעִנְיָין הַזֶּה מְפוּצָּח וּמוּבָן ע"י הַשּׁוֹמֵעַ מִשְׁנֶה הַמַּהֲלָךְ הַזֶּה שֶׁל הַהַפְנָמָה לַחֲלוּטִין אֶת הַדֶּרֶךְ בָּא הָאַלְבּוֹם נִשְׁמָע לַמַּאֲזִין אֵלָיו.

בְּסִיכּוּמוֹ שֶׁל דָּבָר, ש לָנוּ כָּאן חֲתִיכָה שֶׁל פּוֹסְט מֵטָאל טוֹב וְאֵיכוּתִי עִם אֲוִירָהּ כְּמוֹ שֶׁרַק אֲנָשִׁים שֶׁחַיִּים בְּאֶחָד הַמְּקוֹמוֹת הַיּוֹתֵר מְיוּחָדִים בָּעוֹלָם יוֹדְעִים לַעֲשׂוֹת, אֲבָל גַּם אַלְבּוֹם שֶׁדּוֹרֵשׁ מֵהַמַּאֲזִין לָתֵת סוּג שֶׁל יוֹתֵר מֵרַק שְׁמִיעָה עַל מְנַת לְהָבִין אֶת הָאַלְבּוֹם וְהַקּוֹנְסֵפְּט שֶׁלּוֹ עַד הַסּוֹף (כְּמוֹ לְמָשָׁל קְצָת יֶדַע שֶׁל אִיסְלַנְדִית וַהֲבָנַת הַתַּרְבּוּת שֶׁלָּהֶם).
בָּרֶגַע שֶׁמַּצְלִיחִים בָּזֹאת, מְקַבְּלִים אֶת אַחַד הַדְּבָרִים הַיּוֹתֵר מְעַנְיְינִים וּמְתוּחְכָּמִים שֶׁיֵּשׁ כַּיּוֹם בַּמֵּטָאל.

הַדְּרִישָׁה הַזּוֹ שֶׁל הָאַלְבּוֹם מֵהַמַּאֲזִין אֵלָיו לְהִתְאַמֵּץ בִּשְׁבִילוֹ.
לְהִתְאַמֵּץ כְּדֵי לְהָבִין וּלְהִתְרַשֵּׁם מִמֶּנּוּ בֶּאֱמֶת הִיא לְדַעְתִּי אֶחָד מֵהַחוֹזְקוֹת שֶׁלּוֹ.
זֶה הַ'לֹא לְהַאֲכִיל אֶת הַמַּאֲזִינִים שֶׁלְּךָ בְּכַפִּית' הַמְּשַׁחְרֵר וְהַמְּאַתְגֵּר בֶּאֱמֶת.