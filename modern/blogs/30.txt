לִפְנֵי שִׁבְעִים וְחָמֵשׁ שָׁנִים, בַּקְּרָב עַל הַבְּלִיטָה שֶׁנִּמְשַׁךְ מַה-16 בְּדֵצֶמְבֶּר 1944 עַד הַ-25 בְּיָנוּאָר 25 1945, אַרְהָ"ב סָפְגָה אֶת מִסְפַּר הָאֲבֵדוֹת הָרַב בְּיוֹתֵר מֵאֲשֶׁר כָּל קְרָב אַחֵר בַּהִיסְטוֹרְיָה שֶׁלָּהּ.
כִּמְעַט 19,000 חַיָּילִים נֶהֶרְגוּ, 47,500 נִפְצְעוּ וְ-23 אֶלֶף דּוְּּוחוּ כְּנֶעֱדָרִים.
צְבָאוֹת בְּרִיטַנְיָה וְאַרְהָ"ב הוּפְתְּעוּ לַחֲלוּטִין מִמִּתְקָפָה הַגֶּרְמָנִית הַנּוֹאֶשֶׁת כִּמְעַט, בְּהִינָּתֵן הָעוּבְדָּה שֶׁכּוֹחוֹת בַּעֲלוֹת הַבְּרִית הָיוּ קְרוֹבִים לִנְהַר הֲרַיְין וּמוּכָנִים לַחֲצוֹת אוֹתוֹ כְּדֵי לְחַסֵּל סוֹפִית אֶת הָרַיְיךְ הַשְּׁלִישִׁי הַמּוּכֶּה.

אֲבָל הָאָמֵרִיקָנִים גַּם הָיוּ מוּתָּשִׁים מֵהִתְקַדְּמוּת הַמְּהִירָה שֶׁעָשׂוּ בְּמֶשֶׁךְ הַקַּיִץ בְּמַטָּרָה לְשַׁחְרֵר אֶת רוֹב צָרְפַת וּבֶלְגִּיָּה.
בְּשַׁאֲנַנּוּתָם, הֵם לֹא דָּאֲגוּ מֵהַשּׁוּרוֹת הַמְּדַלְדְּלוֹת, מֵחַיָּילִים צְעִירִים שֶׁקּוּדְּמוּ לַחֲזִית אוֹ מִצְּבָא גֶּרְמַנְיָה שֶׁעֲדַיִין לֹא נָס לֵחוֹ.
אַחֲרֵי הַכֹּל, גֶּרְמַנְיָה הַנָּאצִית הוּכְּתָה מִכָּל עֵבֶר עַל יְדֵי הָאָמֵרִיקָנִים, הַבְּרִיטִים, הַקָּנָדִים וְהָרוּסִים.
עָרֶיהָ הָיוּ לְעִיֵּי חוֹרְבוֹת מֵהַפְגָּזוֹת כְּבֵדוֹת.

הִסְתַּבֵּר שֶׁהַצַּד הַמַּפְסִיד הוּא בְּדֶרֶךְ כְּלָל הֲכִי מְסוּכָּן בְּדִיּוּק לִפְנֵי מַפַּלְתּוֹ.
בִּנְסִיגָתָם, הַגֶּרְמָנִים צוֹפְפוּ קִיצְּרוּ אֶת קַוֵּוי הָאַסְפָּקָה הַפְּנִימִיִּים.
יַחַד עִם הַבִּיטָּחוֹן  שֶׁל בַּעֲלוֹת הַבְּרִית שָׁצְפוּ אֶת סִיּוּם הַמִּלְחָמָה הַקְּרָב, לְצִידָּהּ שֶׁל גֶּרְמַנְיָה עָמַד גַּם מַרְכִּיב הַהַפְתָּעָה.
מֶזֶג הָאֲוִויר הַקַּר שֶׁל דֵּצֶמְבֶּר קַרְקַע אֶת רוֹב מְטוֹסֵי הַקְּרָב וְהַמַּפְצִיצִים שֶׁל בַּעֲלוֹת הַבְּרִית, וְהַגֶּרְמָנִים כִּיוְּונוּ אֶת הַמִּתְקָפָה דֶּרֶךְ הַנְּתִיבִים הַמּוּשְׁלָגִים שֶׁל הָרֵי הָאַרְדֶנִים כְּדֵי לְתַעְתֵּעַ בַּדִּיבִיזְיוֹת הַלֹּא מְנוּסוֹת וְהַמּוּתָּשׁוֹת שֶׁל אַרְהָ"ב.

הַתּוֹצָאָה הָיְיתָה שֶׁהִימּוּרוֹ הָאַחֲרוֹן שֶׁל הִיטְלֵר בַּמַּעֲרָב הָיָה מַבְרִיק מִבְּחִינָה טַקְטִית לֹא פָּחוֹת מִשֶּׁהָיָה מְטוּפָּשׁ מִבְּחִינָה אַסְטְרָטֶגִית.
אִם מִתְקַּפְתּוֹ הָיְיתָה כּוֹשֶׁלֶת, הַדָּבָר הָיָה מְרוּקָּן אֶת שְׁאֵרִית הַכּוֹחוֹת הָרְצִינִיִּים מֵהַמּוֹלֶדֶת הַגֶּרְמָנִית וּמַשְׁאִיר אוֹתָהּ כִּקְלִיפָּה חֲלוּלָה.
גֶּרְמַנְיָה חָסְרָה אֶת כּוֹחַ הָאָדָם אוֹ הָאַסְפָּקָה כְּדֵי לְהַגִּיעַ לַתְּעָלָה הָאַנְגְּלִית וְלִהְיוֹת חוֹצֵץ בֵּין הַבְּרִיטִים לָאָמֵרִיקָנִים, שֶׁלֹּא לְדַבֵּר עַל לַעֲצוֹר אֶת הַמִּתְקָפוֹת הָרוּסִיּוֹת מִמִּזְרָח אוֹ אֶת הַהַפְגָּזוֹת מִסָּבִיב לַשָּׁעוֹן שֶׁל בַּעֲלוּת הַבְּרִית.

וַעֲדַיִין, בְּמֶשֶׁךְ הַשְּׁבוּעַיִים הָאַחֲרוֹנִים שֶׁל דֵּצֶמְבֶּר, חַיָּילִים גֶּרְמָנִים מְנוּסִּים פָּעֲרוּ חוֹרִים עֲצוּמִים בְּשׁוּרוֹת בַּעֲלוֹת הַבְּרִית וּבִמְקוֹמוֹת מְסוּיָּמִים הָדְפוּ אוֹתָם כִּמְעַט חֲמִישִּׁים מָיְיל.
בַּחֲזִית צָרָה כָּזוֹ, כּוֹחוֹת גֶּרְמַנְיָה עָלוּ מִסְפָּרִית עַל אֵלּוּ שֶׁל הָאָמֵרִיקָנִים, וְכוֹחוֹת הַשִּׁרְיוֹן וְהָאַרְטִילֶרְיָה שֶׁלָּהּ נֶהֱנוּ מֵעֶלְיוֹנוּת בִּשְׂדֵה הַקְּרָב.
מְפַקֵּד כּוֹחוֹת הַבְּרִית בְּמַעֲרַב אֵירוֹפָּה הַגֶּנֶרָל דְּוֵויְיט אַיְיזֶנְהָאוֶֹאר לֹא שִׁיעֵר בְּנַפְשׁוֹ שֶׁגֶּרְמַנְיָה שֶׁעַל פִּי תְּהוֹם יְכוֹלָה לְכַנֵּס בַּחֲשַׁאי כְּ-400 אֶלֶף לוֹחֲמִים, 600 טַנְקִים וּתְמִיכָה אַרְטִילֵרִית נִרְחֶבֶת, רַק כַּמָּה מָיְילִים מֵעֵבֶר לְקַוֵּוי בַּעֲלוּת הַבְּרִית.
לַמְרוֹת כָּל זֹאת, עַד הַשָּׁבוּעַ הַשָּׁנִי שֶׁל יָנוּאָר הַמִּתְקָפָה כְּבָר נִכְשְׁלָה בְּרוּבָּהּ.
הַגֶּרְמָנִים הָיוּ בִּנְסִיגָה.
הֵם אִיבְּדוּ כִּמְעַט אוֹתָהּ כַּמּוּת שֶׁל אֲנָשִׁים וּכְלֵי רֶכֶב כְּמוֹ הָאָמֵרִיקָנִים, אַךְ חָסְרוּ יְכוֹלֶת מַמָּשִׁית לְהַחֲלִיפָם.

הַשָּׁעָה הָאֲפֵלָה בְּיוֹתֵר
אָז מָה נוּכַל לִלְמוֹד בִּשְׁנַת הַ-75 לַקְּרָב הַמְּדַמֵּם בְּיוֹתֵר שֶׁלָּנוּ? הַתְּקוּפוֹת הַקַּטְלָנִיּוֹת בְּיוֹתֵר בְּעִתּוֹת מִלְחָמָה מִתְרַחֲשׁוֹת לָרוֹב לִקְרַאת סוֹפָן.
הַצַּד הַמַּפְסִיד אוֹסֵף עוֹד הִתְנַגְּדוּת נוֹאֶשֶׁת, כַּאֲשֶׁר הַצַּד הַמְּנַצֵּחַ וְהַבָּטוּחַ בְּעַצְמוֹ בְּדֶרֶךְ כְּלָל לֹא מְצַפֶּה לָהּ.
אֶחָד מֵהַקְּרָבוֹת הַקַּטְלָנִיִּים בְּיוֹתֵר שֶׁל אַרְהָ"ב בָּאוֹקְיָינוֹס הַשֶּׁקֶט אֵירַע בְּאוֹקִינָאוָוה, וְהִסְתַּיֵּים רַק כַּמָּה שָׁבוּעוֹת לִפְנֵי כְּנִיעָתָהּ שֶׁל יַפָּן עִם כַּחֲמִישִּׁים אֶלֶף אֲבֵדוֹת.

הָאַסְטְרָטֶגִים הָאָמֵרִיקָנִים כָּשְׁלוּ לִתְפּוֹס שֶׁגַּם אִם גֶּרְמַנְיָה עֲלוּלָה הָיְיתָה לְהַפְסִיד אֶת הַמִּלְחָמָה מָתַיְשֶׁהוּ בִּשְׁנַת 1945, עֲדַיִין בִּיכוֹלְתָּהּ לַהֲרוֹג אַלְפֵי אָמֶרִיקָנִים בְּטֶרֶם כְּנִיעָתָהּ.
לִפְנֵי הַקְּרָב עַל הַבְּלִיטָה, הַגֵּנֵרָלִים אַיְיזֶנְהָאוֶֹאר, בְּרַאדְלִי, מוֹנְטְגוֹמֵרִי וְהוֹדְגְ'ס רָאוּ בַּעֲמִיתָם ג'וֹרְג' ס.
פָּאטוֹן דּוּגְמָה חַיָּה, מוּכְשֶׁרֶת, מוּזָרָה וְרַאַוְותָנִית, לְעִיתִּים מוּקְיוֹנִית, לַקְּצִינִים רוֹדְפֵי הַתְּהִילָּה מִן הַמֵּאָה הַ-19.
עִם זֹאת, הָיָה זֶה פָּאטוֹן לְבַדּוֹ שֶׁבִּשְׁעָתָהּ הָאֲפֵלָה שֶׁל אַרְהָ"ב בִּשְׁנַת 1944 הֵבִין יוֹתֵר מִכּוּלָּם הֵן אֶת הַסַּכָּנוֹת וְהֵן אֶת הַפִּתְרוֹנוֹת לְאָסוֹן.

לְלֹא הוֹעִיל, פָּאטוֹן הִזְהִיר אֶת מְמוּנָּיו שֶׁמְּהַמֵּר כְּגוֹן הִיטְלֵר יְנַסֶּה וַדַּאי לְבַצֵּעַ מַעֲשֶׂה נוֹאָשׁ בְּדֵצֶמְבֶּר.
עוֹד לִפְנֵי שֶׁהַגֶּנֶרָלִים נִפְגְּשׁוּ, פָּאטוֹן תִּכְנֵן מֵרֹאשׁ מִבְצַע הַצָּלָה נוֹעָז.
בְּמַהֲלַךְ סוּפַת שְׁלָגִים, הוּא הִפְנָה כּוֹחַ נִרְחָב מִצְּבָאוֹ בַּכִּיוּוּן הֶהָפוּךְ וְהוֹבִילָם 100 מָיְיל צָפוֹנָה לְעֵבֶר הָעִיר הַבֶּלְגִּית בָּאסְטוֹן כְּדֵי לְהַצִּיל אֶת הַקַּוִּוים הָאֲמֵרִיקָאִים הַקּוֹרְסִים.
אִם הַפִּיקּוּד הָאָמֵרִיקָנִי הָיָה פּוֹעֵל לְפִי הַמְּלָצָתוֹ הַפְּרוּעָה שֶׁל פָּאטוֹן לַחְתּוֹךְ אֶת הַבְּלִיטָה הַגֶּרְמָנִית הַחֲשׂוּפָה בִּבְסִיסָהּ, בִּמְקוֹם לְנַסּוֹת וְלַהֲדוֹף חֲזִיתִית בְּצוּרָה שַׁמְרָנִית, הַמַּעֲרָכָה כּוּלָּהּ הָיְיתָה מִסְתַּיֶּימֶת עוֹד קוֹדֶם לָכֵן, עִם מִסְפָּר נָמוּךְ יוֹתֵר שֶׁל אֲבֵדוֹת.

פְּנֵי הַמִּלְחָמָה מִשְׁתַּנִּים עִם טֶכְנוֹלוֹגְיָה חֲדָשָׁה, אַךְ תַּמְצִיתָהּ נִשְׁאֶרֶת זֵהָה מִכֵּיוָון שֶׁטֶּבַע הָאָדָם נִשְׁאַר קָבוּעַ.
נִיצָּחוֹן אָמֵרִיקָנִי רָחוֹק יָכוֹל לְהַזְכִּיר לָנוּ שֶׁכַּאֲשֶׁר אֲסוֹנוֹת מִתְרַחֲשִׁים, הַסְּטָטוּס-קְווֹ אֵינוֹ תָּמִיד מַסְפִּיק כְּדֵי לְהַבְטִיחַ נִיצָּחוֹן.
בִּמְקוֹם זֹאת, הַמּוֹשִׁיעַ מַגִּיעַ בְּדֶרֶךְ כְּלָל מִשּׁוּרוֹתֵינוּ, קוֹלָנִי וְלֹא מוּעֲרָךְ, אַךְ מֵבִין עִנְיָין וְחִיּוּנִי לְהִישָּׂרְדוּתֵנוּ.
הַקְּרָב עַל הַבְּלִיטָה מַזְכִּיר לָנוּ שֶׁכַּאֲשֶׁר אוֹיְבִים קַטְלָנִיִּים מוֹכִיחִים אֶת עַצְמָם כְּלֹא-צְפוּיִים, טוֹב שֶׁיֵּשׁ מַנְהִיג לֹא-צָפוּי עוֹד יוֹתֵר בַּצַּד שֶׁלְּךָ.