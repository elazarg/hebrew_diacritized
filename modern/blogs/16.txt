נַהָג הָאוֹטוֹבּוּס.
לְבוּשׁ אַף הוּא בְּמַדֵּי נַהָג וְחוֹבֵשׁ כּוֹבַע מִצְחִייָּה.
הוּא מַבִּיט אֶל תָּאוּפִיק וְסַיְּמוֹן הַיּוֹשְׁבִים מֵאֲחוֹרָיו.
בַּסַּפְסָל הָרִאשׁוֹן.
תָּאוּפִיק נָד לוֹ קַלּוֹת בְּרֹאשׁוֹ.
יֵשׁ בֵּינֵיהֶם רֶגַע שֶׁל אֶחֱוֶוה שֶׁל אֲנָשִׁים עִם כּוֹבְעֵי מִצְחִייָּה.
חוּץ מִתִּזְמוֹרֶת הַמִּשְׁטָרָה הַמִּצְרִית, יֵשׁ בָּאוֹטוֹבּוּס עוֹד שְׁתֵּי נָשִׁים זְקֵנוֹת נוֹשְׂאוֹת סַלֵּי קְנִיּוֹת שֶׁבּוֹחֲנוֹת אֶת הַחֲבוּרָה הַמּוּזָרָה בַּחֲשָׁשׁ מָה.
תַּיָּיר אֶחָד.
וְגֶבֶר מְבוּגָּר כְּבֶן שִׁישִּׁים.
סַימוֹן מַחֲלִיף מַבָּט נָבוֹךְ עִם אַחַת הַזְּקֵנוֹת הַלּוֹטֶשֶׁת בּוֹ מַבָּט.
נוֹגֵעַ בַּמִּצְחִיָּיה שֶׁלּוֹ לֵאוּת שֶׁל שָׁלוֹם.
תָּאוּפִיק מַבִּיט לְאָחוֹר.
בְּרֶוַוח שֶׁבֵּין הַמּוֹשָׁבִים הוּא יָכוֹל לְהַבְחִין בְּחַאלֶד.
חַאלֶד הִשְׂתָּרֵעַ לוֹ עַל שְׁנֵי הַסַּפְסָלִים הִנִּיחַ רַגְלַיִים עַל הַכִּסֵּא.
וְהוּא מַאֲזִין לָאוֹזְנִיּוֹת.

אֲנִי רוֹצֶה כְּשֶׁנַּחֲזוֹר..
תִּרְשׁוֹם לְטַפֵּל בְּעִנְיַין הַמִּיזּוּג בַּחֲדַר הַחֲזָרוֹת, אֲנִי בִּיקַּשְׁתִּי מֵהַמִּנְהָלָה כְּבָר לִפְנֵי שְׁבוּעַיִים לְטַפֵּל בָּעִנְיָין, צָרִיךְ לִכְתּוֹב מִכְתָּב, חוּץ מִזֶּה, זֶה מְאֹד מַפְרִיעַ כַּאֲשֶׁר מְשַׂחֲקִים לְמַטָּה בֶּחָצֵר בְּשָׁעָה שֶׁאֲנַחְנוּ מִתְאַמְּנִים, אֲנִי לֹא מֵבִין לָמָּה זֶה לֹא מְטוּפָּל, אֲנַחְנוּ לֹא יְכוֹלִים לְהַגִּיעַ לְתוֹצָאוֹת מִשֶּׁבִּיעוּת רָצוֹן בֶּאֱמֶת כָּל עוֹד הַתַּנָּאִים הֵם כָּאֵלֶּה שֶׁלֹּא מְאַפְשְׁרִים לָנוּ אִימּוּן שֶׁקֶט..
מוּסִיקָה מַצְרִיכָה תְּנָאִים נְאוֹתִים..
הֵם צְרִיכִים לְהָבִין אֶת זֶה.

בְּחֶדֶר שֵׁינָה קָטָן, דִּינָהּ מִתְעוֹרֶרֶת.
הִיא כְּבַת אַרְבָּעִים בְּעֵרֶךְ, בַּעֲלַת עֵינַיִים יְרוּקּוֹת וְשַׁעַר מְתוּלְתָּל, בְּעוֹר הַפָּנִים שֶׁלָּהּ כְּבָר חוֹרְשִׁים קְמָטִים מְעַטִּים.
בְּדֶרֶךְ כְּלָל הִיא גָּרָה לְבַדָּהּ בְּדִירַת שְׁלוֹשָׁה חֲדָרִים, אֲבָל הַבּוֹקֶר הִיא מִתְעוֹרֶרֶת וּלְצִידָּהּ מִישֶׁהוּ.
הִיא מַבִּיטָה בּוֹ רֶגַע אָרוֹךְ.
הוּא כְּבֶן 40 ,סָמִי שְׁמוֹ.
בְּעַצְלוּת הִיא מִתְיַישֶּׁבֶת עַל הַמַּטֶּה.
הַקִּימָה שֶׁלָּהּ מְעִירָה אֶת סָמִי.
הוּא פּוֹקֵחַ עֵינַיִים וּמַבִּיט בַּשָּׁעוֹן.
אַחַ"כּ הוּא שָׁב וְסוֹגֵר אוֹתָן.
שְׁנִיָּיה, וְהוּא פּוֹתֵחַ אוֹתָן שׁוּב.
חוֹטֵף עֲצַבִּים, הַמַּצָּב נִקְלַט לוֹ בָּרֹאשׁ.
הוּא מְזַנֵּק בִּמְהִירוּת, גּוֹחֵן וּמְחַפֵּשׂ אֶת הַתַּחְתּוֹנִים שֶׁלּוֹ מִתַּחַת לְמַטָּה.
גֶּרֶב אַחַת עַל הַכִּסֵּא.
הַשְּׁנִיָּיה הַשֵּׁד יוֹדֵעַ אֵיפֹה.

מִסְעָדָה קְטַנָּה בְּפֶתַח הָעֲיָירָה.
שִׁיכּוּנִים.
כְּבִישׁ קָטָן הַמִּשְׁתַּפֵּל אֶל הַוּוֹאדִי.
הֲרֵי מִדְבָּר נִישָּׂאִים מֵרָחוֹק.
רַחֲבַת חֲנָיָה וְשֶׁמֶשׁ חֲזָקָה הַקּוֹפַחַת מֵעַל.
כִּמְעַט וְאֵין אֲנָשִׁים בָּרְחוֹב.
דִּינָה מַגִּיעַ אֶל מִסְעֶדֶת הַפּוֹעֲלִים הַקְּטַנָּה.
חוֹלֶפֶת עַל פְּנֵי פָּאפִּי, נַעַר צָנוּם בַּיְישָׁן וּבוֹרֵחַ מִמַּבָּט כְּבֶן שְׁמוֹנֶה עֶשְׂרֵה הַיּוֹשֵׁב לְיַד שׁוּלְחָן בַּחוּץ.
וְעַל פְּנֵי אִיצִיק.
כְּבֶן שְׁלוֹשִׁים וְחָמֵשׁ לְבוּשׁ בְּגִ'ינֵס קָצָר וְגוּפִיָּה הַיּוֹשֵׁב גַּם הוּא בַּשּׁוּלְחָן מִחוּץ לַמִּסְעָדָה.
עִם הַכְּנִיסָה שֶׁל דִּינָהּ לַמִּסְעָדָה הַשְּׁנַיִים מַחֲלִיפִים מַבָּטִים.
פָּאפִּי מוֹשֵׁךְ בִּכְתֵפָיו וּמַפְנֶה מַבָּט, מַשֶּׁהוּ מוֹשֵׁךְ אֶת תְּשׂוּמַת לִיבּוֹ.

זֶה רְחוֹב דַּי רָחָב.
מִישֶׁהוּ שָׁתַל שָׁם שְׂדֵרָה שֶׁל דְּקָלִים, לְשַׁוּוֹת אוּלַי מַרְאֶה נָעִים יוֹתֵר לָעֲיָירָה הַקְּטַנָּה.
הַתִּזְמוֹרֶת חוֹזֶרֶת עַל עִקְבוֹתֶיהָ לְעֵבֶר תַּחֲנַת הָאוֹטוֹבּוּס.
הַשֶּׁמֶשׁ קוֹפַחַת וְהַזֵּיעָה נִיגֶּרֶת.
תָּאוּפִיק מַבִּיט סָבִיב.
הָעֲיָירָה הַקְּטַנָּה הוֹלֶכֶת וְנִגְמֶרֶת לוֹ מוּל הָעֵינַיִים.
אֲנָשִׁים שֶׁחוֹלְפִים עַל פְּנֵיהֶם, מִסִּיבִים רֹאשׁ, מַבִּיטִים אַחֲרֵיהֶם בְּהִשְׁתָּאוּת.
בְּרֹאשׁ זָקוּף וּבְצַעַד בָּטוּחַ הוּא מַמְשִׁיךְ לִצְעוֹד קָדִימָה.
בְּרֹאשׁ צוֹעֵד תָּאוּפִיק בְּהֶחְלֵטִיּוּת, אוּלָם עִם הַצְּעִידָה מַשֶּׁהוּ בַּהֶחְלֵטִיּוּת שֶׁלּוֹ הוֹלֵךְ וְאוֹבֵד.
קְצָת מֵאֲחוֹרָיו שְׁאַר הַנַּגָּנִים.

הַנַּגָּנִים יוֹשְׁבִים וְאוֹכְלִים.
בְּשׁוּלְחָן אֶחָד יוֹשֵׁב סַימוֹן לְבַדּוֹ.
בַּשּׁוּלְחָן מִמּוּל יוֹשְׁבִים כָּמָאל צָמוּד
לְקִיר, מוּלוֹ פַאוּזִי, לְצַד פַאוּזִי אַיְּימָן וּמוּלוֹ חַאלֶד.
בְּשׁוּלְחָן אַחַר סַאלַח וּמוּלוֹ מַכְּרָם.
כָּמָאל יוֹשֵׁב צָמוּד לַקִּיר, הוּא אוֹכֶל, בִּזְמַן שֶׁהוּא לוֹעֵס אֶת מַבָּטוֹ מִצְטַלֵּב עִם זֶה שֶׁל יִצְחָק רַבִּין הַמַּבִּיט בּוֹ מִתּוֹךְ הַתְּמוּנָה שֶׁעַל הַקִּיר.
הוּא מַפְנֶה אֶת מַבָּטוֹ מִיִּצְחָק רַבִּין רַק כְּדֵי לְגַלּוֹת אֶת אָרִיק שָׁרוֹן הַמַּשְׁגִּיחַ עָלָיו גַּם הוּא מֵהַקִּיר.
הוּא מַעֲמִיס עַל הַמַּזְלֵג אוֹכֶל, אֲבָל כְּשֶׁהוּא מֵבִיא אוֹתוֹ אֶל פִּיו שׁוּב לוֹכֵד אֶת מַבָּטוֹ יִצְחָק רַבִּין הַמַּשְׁגִּיחַ עָלָיו מֵהַקִּיר.
כָּמָאל מַנִּיחַ אֶת הַמַּזְלֵג.
עַל הַקִּיר אֶפְשָׁר לִרְאוֹת שָׁם עוֹד תְּמוּנוֹת הוֹקָרָה שׁוֹנוֹת מֵחֲטִיבוֹת חִי"ר וּמִילּוּאִים שׁוֹנוֹת כּוּלָּן עִם הַתְּמוּנוֹת הַמָּסוֹרְתִּיּוֹת הַתּוֹאֲמוֹת שֶׁל טַנְק מֶרְכָּבָה מְצוּחְצָח אוֹ מַטָּס אֵף שֵׁשׁ עֶשְׂרֵה חֲגִיגִי מֵעַל הֲרֵי הַמִּדְבָּר.
הוּא מוֹרִיד אֶת הַכּוֹבַע שֶׁלּוֹ וּמַנִּיחַ עַל מַחֲזִיק הַמַּפִּיּוֹת הַצָּמוּד לַקִּיר כָּךְ שֶׁהוּא יַסְתִּיר אֶת פָּנָיו שֶׁל רַבִּין הַמַּשְׁגִּיחוֹת.
עַכְשָׁיו הוּא יָכוֹל לְהַמְשִׁיךְ לֶאֱכוֹל.
פַאוּזִי בּוֹדֵק אֶת הַסַּכּוּ"ם.
הוּא עוֹשֶׂה זֹאת בְּעֶזְרַת מַפִּית נִרְאֶה שֶׁהוּא אֵינוֹ מְרוּצֶּה.

הַמּוּסִיקָה שֶׁל סַימוֹן מַמְשִׁיכָה אֶל סִיקְוֶונְס קָצָר בְּתוֹךְ הַמִּסְעָדָה.
הַמַּצְלֵמָה עוֹבֶרֶת עַל פְּנֵי הַנַּגָּנִים.
הַנַּגָּנִים יוֹשְׁבִים.
סַאלַח יוֹשֵׁב מוּל מִכֶּרֶם, אַיְּימָן יוֹשֵׁב וְשׁוֹתֵק.
כָּמָאל וּפַאוּזִי מַבִּיטִים
בְּמִשְׂחַק שֵׁשׁ בֵּשׁ שֶׁחַאלֶד מְנַהֵל עִם פָּאפִּי.
חַאלֶד מַבִּיט בְּדִינָה - הַשּׁוֹט מִסְתַּיֵּים.
מִמְּקוֹם עוֹמְדָהּ מֵאֲחוֹרֵי הַדֶּלְפֵּק דִּינָה יְכוֹלָה לִרְאוֹת אֶת תָּאוּפִיק.
יוֹשֵׁב בּוֹדֵד בַּחוּץ.
הִיא פּוֹנָה וְיוֹצֵאת מֵאֲחוֹרֵי הַדֶּלְפֵּק.
מִסִּדְרַת כַּמָּה כִּסְאוֹת בְּדַרְכָּהּ.
כְּשֶׁהִיא עוֹבֶרֶת לְיַד חַאלֶד חַאלֶד קָם בְּמֶחְוָוה כְּלַפֶּיהָ.

חֲבֵרִים, כְּפִי שֶׁנּוֹכַחְתָּם, הִגַּעְנוּ שֶׁלֹּא בְּטוֹבָתֵנוּ, לְמָקוֹם אַחֵר מִמְּחוֹז חָפַצְנוּ.
אֲנִי מְקַוֶּוה שֶׁאֲנִי לֹא צָרִיךְ לְהַזְכִּיר לְאַף אֶחָד אֶת הַמַּצָּב הֶעָדִין בּוֹ נִמְצֵאת הַתִּזְמוֹרֶת שֶׁלָּנוּ וְאֶת הָאֵפֶקְט הַהַרְסָנִי שֶׁעָלוּל לִהְיוֹת לַסִּיפּוּר הַזֶּה, עַל מַאֲבָקֵנוּ לִקְרַאת שְׁנַת הַתַּקְצִיב הַחֲדָשָׁה.
מְחַכֶּה רֶגַע לְמֵרַבָּהּ הַמַּזָּל וְהוֹדוֹת לְטוֹב לִבָּם שֶׁל הָאֲנָשִׁים בַּמָּקוֹם נִמְצָא כָּרֶגַע פִּתְרוֹן, שֶׁגַּם אִם אֵינֶנּוּ נוֹחַ..
נִרְאֶה שֶׁהוּא עָדִיף עַל אֶפְשָׁרוּת שֶׁל גְּרִירַת גּוֹרְמִים נוֹסָפִים לָעִנְיָין, אֲנַחְנוּ נִתְאָרֵחַ כָּאן הַלַּיְלָה.

תָּאוּפִיק מַבִּיט עַל הַדִּירָה הַקְּטַנָּה.
זוֹ דִּירַת שִׁיכּוּן לֹא גְּדוֹלָה בִּמְיוּחָד.
חֲדַר אוֹרְחִים קָטָן, מִמּוּל לַכְּנִיסָה, חֲדַר שִׁינָּה אֶחָד, וּמִשְּׂמֹאלוֹ חֶדֶר נוֹסָף.
מִרְפֶּסֶת קְטַנָּה מַשְׁקִיפָה אֶל הָרְחוֹב, הַדֶּלֶת אֶל מִטְבָּח מְחַלֶּקֶת אֶת חֲדַר הָאוֹרְחִים.
דִּינָה מַפְנָה כַּמָּה בְּגָדִים מֵהַסָּלוֹן וּמְאַרְגֶּנֶת אֶת הַמַּצָּעִים.
הֵם מְנִיחִים אֶת הַתִּיקִים בַּסָּלוֹן.

הִיא יוֹצֵאת הַחוּצָה.
הֵם מַבְחִינִים שֶׁעַל הַקִּיר תְּלוּיוֹת כְּרָזוֹת מְמוּסְגָּרוֹת בָּהֶן מְצוּלֶּמֶת דִּינָהּ.
אֵלֶּה הֵן כְּרָזוֹת פִּרְסוֹמוֹת יְשָׁנוֹת מִשְּׁנוֹת הַשִּׁבְעִים.
בְּאַחַת מֵהֵן נִרְאֵית דִּינָהּ לְבוּשָׁה בְּבַקֵּינִי אוֹחֶזֶת קוּפְסַת עַגְבָנִיּוֹת לְיַד טְרַקְטוֹר, בְּפִרְסוֹמֶת לְעַגְבָנִיּוֹת מְשׁוּמָּרוֹת.
הָאַחֶרֶת הִיא פִּרְסוֹמֶת מְצוּעְצַעַת לַחֲוָות רְכִיבָה עַל סוּסִים שָׁם הִיא לְבוּשָׁה כְּבוֹקֶרֶת.
הַפִּרְסוֹמוֹת מְיוּשָּׁנוֹת שֶׁלֹּא לוֹמַר מְגוּחָכוּת מַשֶּׁהוּ.
מִתּוֹךְ עִיתּוֹנִים מְקוֹמִיִּים נוֹשָׁנִים.
חַאלֶד מַעֲבִיר מַבָּט מֵהַתְּמוּנוֹת אֶל דִּינָה שֶׁיָּצְאָה אֶל הַסָּלוֹן בּוֹחֵן אֶת גּוּפָהּ הַנּוֹכְחִי.

דִּירָה פְּשׁוּטָה שֶׁל זוּג צָעִיר.
סָלוֹן, טֵלֵוִויזְיָה, פִּינַּת אוֹכֶל.
תְּמוּנוֹת קְטַנּוֹת מְמוּסְגָּרוֹת מֵהַחֲתוּנָּה.
כַּמָּה צִיּוּרִים נָאִים וּפְשׁוּטִים מֵהַסּוּג שֶׁאֶפְשָׁר לִמְצוֹא בְּנַחֲלַת בִּנְיָמִין.
פִּינַּת אוֹכֶל.
שָׁטִיחַ.
צַעֲצוּעִים שֶׁל תִּינוֹק עַל הַשָּׁטִיחַ.
צַעֲצוּעִים חַשְׁמַלִּיִּים מֵהַסּוּג שֶׁמַּשְׁמִיעַ מַנְגִּינוֹת עַלִּיזוֹת סַל קַל.
בַּחֲדַר הָאוֹרְחִים אֶפְשָׁר לִרְאוֹת עַכְשָׁיו אֶת אַבְרָהָם, אָבִיהָ שֶׁל אִירִיס, כְּבֶן שִׁישִּׁים גָּדַל גּוּף.
מֵנִיף אֶת מַתַּן הַתִּינוֹק מִצַּד לְצַד וְשַׂר יַחַד עִם שִׁיר הַיְּלָדִים הַמִּתְנַגֵּן בַּמַּעֲרֶכֶת.
לְיָדוֹ לֵאָה עוֹרֶכֶת אֶת הַשּׁוּלְחָן.