כַּאֲשֶׁר תִּכָּתֵב הַהִיסְטוֹרְיָה שֶׁל הֶהָגוּת הַשַּׁמְרָנִית בַּמֵּאָה הַ-20 (בְּנִיגּוּד לַ"תְּנוּעָה הַשַּׁמְרָנִית" שֶׁכְּבָר נֶחְקְרָה הֵיטֵב), הִיא תְּחוּלַּק כְּכָל הַנִּרְאֶה לִשְׁלוֹשָׁה זְרָמִים עִיקָּרִיִּים.
הָרִאשׁוֹן יִהְיֶה זֶה שֶׁל וּוִֹילְיָאם פ.
בַּאקְלִי ג'וּנְיוֹר, שֶׁיָּצַר לְמַעֲשֶׂה אֶת הַשַּׁמְרָנוּת הָאָמֶרִיקָנִית הַמּוֹדֶרְנִית וְחִיבֵּר אוֹתָהּ לִתְחוּמִים רְחָבִים יוֹתֵר וּלְהוֹגִים בְּאַרְהָ"ב וּמֵעֵבֶר לָהּ; הַשָּׁנִי יִכְלוֹל אֶת הַמָּסוֹרֶת הַנָּרָטִיבִית שֶׁל רָאסֶל קִירְק, שֶׁפִּיתֵּחַ תְּגוּבָה מוּרְכֶּבֶת לְאֶתְגְּרֵי הָרַצְיוֹנָלִיזְם הַלִּיבֵּרָלִי; וְהַשְּׁלִישִׁי כַּנִּרְאֶה יוּרְכַּב מֵהַהֲגַנָּה עַל הָגוּת שַׁמְרָנִית אוֹתָהּ הִצִּיעַ הַפִילוֹסוֹף הַבְּרִיטִי רוֹגֶ'ר סְקְרוּטוֹן.

סָפְרוּ 'לִהְיוֹת שַׁמְרָן' הוּא אֶחָד מִתּוֹךְ סִדְרַת יְצִירוֹת אוֹתָן חִיבֵּר סְקְרוּטוֹן בְּמַטָּרָה לְהַרְחִיב וּלְהָגֵן עַל הָעֶמְדָּה הַשַּׁמְרָנִית, וְנָעוֹת בֵּין אִישִׁיּוּת מְאוֹד לְפִילוֹסוֹפְיוֹת.
שֶׁלֹּא כְּמוֹ בַּאקְלִי אוֹ קִירְק, סְקְרוּטוֹן הוּא פִילוֹסוֹף בְּהַכְשָׁרָתוֹ שֶׁבְּמֶשֶׁךְ שָׁנִים הִתְעַמֵּת עִם הַהִתְנַגְּדוּיוֹת מִן הַשְּׂמֹאל לְשַׁמְרָנוּת, וּפִיתֵּחַ טִיעוּנִים חִיּוּבִיִּים מוּרְכָּבִים בָּעִנְיָין בַּתְּחוּמִים הַנָּעִים מֵהַכַּלְכָּלָה וְעַד לְאֵיכוּת הַסְּבִיבָה.
שֶׁלֹּא כְּמוֹ שַׁמְרָנִים רַבִּים הַנּוֹשְׂאִים עֵינַיִים לְאֶדְמוֹנְד בָּרָק, סְקְרוּטוֹן מוֹצֵא אֶת הַשְׁרָאָתוֹ הַגְּדוֹלָה בְּיוֹתֵר בִּפְרִידְרִיךְ הֵגֶל, אֲשֶׁר מִמֶּנּוּ לָמַד כִּי הַחִיפּוּשׂ אַחַר חֵירוּת הוּא לִיבַּת הַפְּעוּלָּה הָאֱנוֹשִׁית, אַךְ הַחוֹפֶשׁ הַזֶּה חַיָּיב לִהְיוֹת מוּגְשָׁם בִּמְלוֹאוֹ דֶּרֶךְ הַפְּעוּלּוֹת שֶׁלָּנוּ עִם אֲחֵרִים וּבְ"הַכָּרָה הֲדָדִית שֶׁל זְכוּיוֹת וְחוֹבוֹת".
אוֹתָהּ הֲדָדִיּוֹת, בָּהּ הִכִּיר גַּם רָאסֶל קִירְק, הִיא מֶרְכַּז הַתּוֹדָעָה הַשַּׁמְרָנִית וְהַבָּסִיס לְסֵדֶר חֶבְרָתִי יַצִּיב.

סְקְרוּטוֹן פּוֹתֵחַ אֶת הַסֵּפֶר בַּהֲגָנָה אֶמְפִּירִית עַל הַשַּׁמְרָנוּת, הַמְּכוֶּּונֶת לַקְּהָלִים בָּעוֹלָם דּוֹבֵר הָאַנְגְּלִית.
שַׁמְרָנוּת, כָּךְ הוּא כּוֹתֵב, הִיא דַּחַף אֱנוֹשִׁי טִבְעִי, אוּלַי הַדַּחַף הָרִאשׁוֹנִי בְּיוֹתֵר: לִשְׁמוֹר עַל הַדְּבָרִים הַטּוֹבִים בַּחֶבְרָה שֶׁלָּנוּ.
הַשַּׁמְרָנוּת מַתְחִילָה מִן "הַהֲבָנָה אוֹתָהּ חוֹלְקִים כָּל בְּנֵי הָאָדָם הַבּוֹגְרִים: דְּבָרִים טוֹבִים יְכוֹלִים לְהֵיהָרֵס בְּקַלּוּת, אַךְ לֹא נוֹצָרִים בְּקַלּוּת".
אַךְ הַדַּחַף הָאוּנִיבֶרְסָלִי הַזֶּה לְשִׁימּוּר הַדְּבָרִים הַטּוֹבִים מִתְפָּרֵק דֶּרֶךְ נְסִיבּוֹת שׁוֹנוֹת וְתַרְבּוּיוֹת שֶׁל חֲבָרוֹת מְסוּיָּמוֹת.
"דְּבָרִים טוֹבִים" אֵינָם קָטֵגוֹרְיָה פְּתוּחָה וּמְעוּרְפֶּלֶת; עַל מְנַת לִשְׁמוֹר עֲלֵיהֶם, מִי שֶׁצָּרִיךְ לְהַגְדִּיר אוֹתָם וּלְרַצּוֹת בָּהֶם הֵם אֲנָשִׁים סְפֵּצִיפִיִּים.

סְקְרוּטוֹן כָּתַב אֶת הַסֵּפֶר הַזֶּה עֲבוּר אוֹתָן חֲבָרוֹת שֶׁיָּרְשׁוּ אֶת הַמָּסוֹרֶת הַבְּרִיטִית שֶׁל חֵירוּת הַמּוּגְבֶּלֶת עַל יְדֵי הַצּוֹרֶךְ בְּסֵדֶר חֶבְרָתִי.
הָאָמֵרִיקָנִים, בְּדוֹמֶה לַבְּרִיטִים, יָרְשׁוּ שׁוּרָה שֶׁל דְּבָרִים טוֹבִים הַשָּׁוִוים הֲגַנָּה וְנִמְצָאִים תַּחַת מִתְקָפָה, כְּמוֹ לְמָשָׁל "הַיְּכוֹלֶת לִחְיוֹת אֶת חַיֵּינוּ כִּרְצוֹנֵנוּ; הַבִּיטָּחוֹן שֶׁל חוּקִּים חַסְרֵי-פְּנִיּוֹת, דַּרְכָּם הַתְּלוּנוֹת שֶׁלָּנוּ נַעֲנוֹת וְהַפְּגִיעוֹת בְּנוֹ מוּסְדָּרוֹת; הַהֲגָנָה עַל הַסְּבִיבָה כְּנֶכֶס מְשׁוּתָּף, שֶׁאֵינוֹ יָכוֹל לִהְיוֹת מוּחְרָם אוֹ מוּשְׁמָד עַל פִּי גַּחֲמָה שֶׁל בַּעֲלֵי אִינְטֶרֶסִים; תַּרְבּוּת פְּתוּחָה וְסַקְרָנִית שֶׁעִיצְּבָה אֶת בָּתֵּי הַסֵּפֶר וְהָאוּנִיבֶרְסִיטָאוֹת שֶׁלָּנוּ", בְּנוֹסָף לְמוּשָּׂגִים סְפֵּצִיפִיִּים יוֹתֵר כְּמוֹ בְּחִירוֹת דֶּמוֹקְרָטִיּוֹת וְצַוִּוים כְּמוֹ הָבִּיאָס קוֹרְפּוּס.

בְּנִיגּוּד לַמַּחֲשָׁבָה הָרוֹוַחַת בַּשְּׂמֹאל, עֲרָכִים מְשׁוּתָּפִים אֵלֶּה אֵינָן הֲנָחוֹת אוּנִיבֶרְסָלִיּוֹת שֶׁנִּיתָּן לְהַמְצִיא וּלְשַׁנּוֹת כִּרְצוֹנֵנוּ.
לְמַעֲשֶׂה, זֶהוּ בְּדִיּוּק חֵלֶק מֵהַנְּקוּדָּה: הֵם לֹא פּוּתְּחוּ עַל יְדֵי שׁוּם כּוֹחַ אוֹ רָשׁוּת, וּלְשׁוּם כּוֹחַ אוֹ רָשׁוּת אֵין (אוֹ לֹא צְרִיכָה לִהְיוֹת) אֶת הַיְּכוֹלֶת לַהֲרוֹס אוֹתָם.

חוּקִּים וְכוֹחַ
סְקְרוּטוֹן מִשְׁתַּמֵּשׁ בִּצְמִיחָה הָאוֹרְגָּנִית שֶׁל מוֹסָדוֹת כִּנְקוּדַּת פְּתִיחָה לַשַּׁמְרָנוּת שֶׁלּוֹ.
חֵירוּת וּמוֹסָדוֹת הוֹלְכִים בְּיַחַד, וּלְמַעֲשֶׂה הֵם כִּמְעַט וְלֹא יְכוֹלִים לְהִתְקַיֵּים בְּנִפְרָד:

הַתַּהֲלִיךְ בּוֹ בְּנֵי אָדָם רוֹכְשִׁים אֶת הַחֵירוּת שֶׁלָּהֶם גַּם בּוֹנָה אֶת הַקְּשָׁרִים שֶׁלָּהֶם, וּמוֹסְדוֹת הַחוֹק, הַחִינּוּךְ וְהַפּוֹלִיטִיקָה הֵם כּוּלָּם חֵלֶק מִזֶּה – לֹא דְּבָרִים בָּהֶם אָנוּ בּוֹחֲרִים בְּאוֹפֶן חוֹפְשִׁי מִתּוֹךְ עֶמְדָּה שֶׁל נִיתּוּק, אֶלָּא דְּבָרִים דַּרְכָּם אָנוּ רוֹכְשִׁים אֶת הַחֵירוּת שֶׁלָּנוּ, וּבִלְעֲדֵיהֶם לֹא נוּכַל לְהִתְקַיֵּים בְּאוֹפֶן מָלֵא כְּיֵשׁוּת מוּדַעַת לְעָצְמָה"

אִם כֵּן, הַתֵּיאוֹרְיָה הַלִּיבֵּרָלִית הֲשָׂמָה דָּגֵשׁ עַל בְּנֵי אָדָם כִּיחִידוֹת אוֹטוֹנוֹמִיּוֹת מוּטְעֵית הֵן בָּרָמָה הַתֵּיאוֹרֵטִית וְהֵן בַּפּוֹעַל.
חֲדִירַת הַמֶּמְשָׁלָה לְכָל תְּחוּמֵי הַחַיִּים פּוֹגַעַת בְּתַהֲלִיךְ שֶׁל רְכִישַׁת הַחֵירוּת (לַמְרוֹת שֶׁבְּנִיגּוּד לַמַּחֲשָׁבָה הַלִּיבֶּרְטָרִיָּאנִית, מֶמְשָׁלָה הִיא הֶכְרֵחִית), מִכֵּיוָון שֶׁלַּמְרוֹת שֶׁאֲנַחְנוּ בּוֹנִים מוֹסָדוֹת, חֵלֶק מֵהֶם מַכְרִיעִים בְּנוֹגֵעַ לְטוֹבַת הַכְּלָל, וִיכוֹלִים לִפְגּוֹעַ בְּתַהֲלִיךְ הַהַכָּרָה הַהֲדָדִית שֶׁל כּוּלָּנוּ כְּחֶבְרָה.

זוֹ הַתּוֹבָנָה הַפּוֹזִיטִיבִית שֶׁל הַסּוֹצְיָאלִיזְם, וּבַפֶּרֶק בַּסֵּפֶר הָעוֹסֵק בָּהּ סְקְרוּטוֹן מַכִּיר בְּכָךְ שֶׁכּוּלָּנוּ חַיִּים בְּסוּג שֶׁל קְהִילָּה.
פְּרָקִים אֲחֵרִים עוֹסְקִים בְּאוֹפֶן דּוֹמֶה בָּרַב-תַּרְבּוּתִיּוֹת, לְאוּמִּיּוֹת וּסְבִיבַתְנוּת.
הַפְּגָם הָעִיקָּרִי עָלָיו מַצְבִּיעַ סְקְרוּטוֹן בְּסוֹצְיָאלִיזְם הִיא הָעוּבְדָּה שֶׁרַעֲיוֹנוֹתָיו בְּהֶכְרֵחַ מְסִיתִים חֵלֶק אֶחָד מֵהַקְּהִילָּה נֶגֶד הַחֵלֶק הָאַחֵר, וְהוּא יָכוֹל לְהִתְקַיֵּים רַק עַל בְּסִיס קִנְאָה.

גַּם הִתְאַגְּדוּיוֹת שׁוֹנוֹת יְכוֹלוֹת לִיצוֹר אִי-שִׁוְויוֹן, וְלָכֵן הַמַּסָּע הַלִּיבֵּרָלִי הַגָּדוֹל אַחַר שִׁוְויוֹן לוֹ הָיוּ בֶּעָבָר הַשְׁפָּעוֹת חִיּוּבִיּוֹת עַל הַתְּנוּעָה לִזְכוּיוֹת הָאֶזְרָח, כַּיּוֹם מְנַסֶּה לִכְפּוֹת אֲחִידוּת חִילּוֹנִית בְּנוֹשְׂאִים כְּמוֹ אֶמְצְעֵי מְנִיעָה.
אִי-שִׁוְויוֹן נוֹבֵעַ מֵהַחִיפּוּשׂ הַטִּבְעִי שֶׁלָּנוּ אַחַר חֵירוּת, וְהַתְּשׁוּבָה הַיְּחִידָה לְכָךְ טְמוּנָה בְּמַתַּן הִזְדַּמְּנוּיוֹת לְכוּלָּם, בְּרָכָה שֶׁנִּיתְּנָה לָנוּ בָּעִידָּן הַמּוֹדֶרְנִי בִּזְכוּת הַקַּפִּיטָלִיזְם.
אֲבָל גַּם כָּאן מֶמְשָׁלָה לִיבֵּרָלִית יְכוֹלָה לִטְעוֹת: עַל יְדֵי שִׁימּוּשׁ בְּכוֹחַ הַמְּדִינָה כְּדֵי לְהִתְעָרֵב בַּהִתְאַגְּדוּת הַטִּבְעִית שֶׁלָּנוּ, הַמֶּמְשָׁלָה מַפְחִיתָה אֶת הַהִזְדַּמְּנוּיוֹת בִּמְקוֹם לְהַרְחִיב אוֹתָן.
חוּקִּים הוֹפְכִים לְאֶמְצָעִי לְהַשָּׂגַת כּוֹחַ, בִּמְקוֹם שֶׁיִּהְיוּ כְּלֵי לְשִׁחְרוּר הָאֶזְרָחִים.

תִּקְוָוה אֲמִיתִּית
כְּמוֹ כָּל סְפָרָיו שֶׁל רוֹגֶ'ר סְקְרוּטוֹן, גַּם 'לִהְיוֹת שַׁמְרָן' כָּתוּב בְּאוֹפֶן אֵלֵגַנְטִי וּמִתְיַיחֵס בְּאוֹפֶן הוֹגֵן לְטִיעוּנִים הַמִּתְנַגְּדִים, מָה כְּשֶׁלְּעַצְמוֹ מְהַוֶּוה שִׁיעוּר בְּאֵיךְ לִהְיוֹת שַׁמְרָן.
אַךְ הַמַּשְׁמָעוּת הָעֲמוּקָּה יוֹתֵר שֶׁל שַׁמְרָנוּת הִיא לִהְיוֹת קְשׁוּרִים לַדּוֹרוֹת הַקּוֹדְמִים דֶּרֶךְ מוֹסָדוֹת וְדֶרֶךְ הַסְּבִיבָה, בַּמִּסְמָכִים הַמְּכוֹנְנִים שֶׁלָּנוּ וּבְבִנְיְינֵי צִיבּוּר וּבְכָל הַדְּבָרִים שֶׁבְּיַחַד יוֹצְרִים לְאוֹרֶךְ זְמַן אֶת מָה שֶׁסְּקְרוּטוֹן מְכַנֶּה "מִשְׁכָּן".

סְקְרוּטוֹן טוֹעֵן כִּי הַחֲבָרוֹת הַלִּיבֵּרָלִיּוֹת הַמּוֹדֶרְנִיּוֹת, בֵּין הַשְּׁאָר בִּגְלַל הַהֵעָלְמוּת שֶׁל אֱמוּנָה דָּתִית, כּוֹפוֹת "קַשְׁיוּת לֵב מְדַבֶּקֶת": "אֵין יוֹתֵר אַהֲבָה אוֹ אוֹשֶׁר – רַק כֵּיף".
הַלִּיבֵּרָלִיזְם הַמּוֹדֶרְנִי דּוֹחֶה אֶת הַתְּגוּבָה הַמַּעֲרָבִית הַמָּסוֹרְתִּית הַנְּטוּעָה בְּמוֹרֶשֶׁת וּבַתַּרְבּוּת הַנּוֹצְרִית לְפִיהָ יֵשׁ "לָשֵׂאת כָּל אוֹבְדַן כְּאוֹבְדָן אֲמִיתִּי", וְלָכֵן מְמַמֵּשׁ אֶת הָאוֹבְדָן הַזֶּה.
תְּגוּבָה זוֹ עוֹזֶרֶת לָנוּ לְהִתְנַגֵּד לַתְּהוֹם הַיֵּיאוּשׁ שֶׁהַשְּׂמֹאל מַכְרִיחַ אוֹתָנוּ לִבְהוֹת לְתוֹכָהּ, לְנַצֵּחַ, וּלְשַׁחְזֵר הֵן אֶת הַכָּבוֹד לֶעָבָר וְהֵן תִּקְוָוה אֲמִיתִּית לֶעָתִיד.