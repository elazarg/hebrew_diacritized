לָקַחַת אֲוִויר, לְהַחֲזִיק, לְהוֹצִיא.
נְשִׁימוֹת קָרוֹת, עֲמוּקּוֹת וְאִיטִּיּוֹת, לִיבִּי שֶׁמֵּאֵט גַּם הוּא, כְּאִילּוּ עוֹד רֶגַע יַחֲסִיר פְּעִימָה, גּוּפֵי אִיבֵּד אֶת חוּמּוֹ וְעֵינֵי אִיבְּדוּ בָּרָק, הָעֵצִים סְבִיבִי שָׁתְקוּ, הַצִּיפּוֹרִים הִפְסִיקוּ לְצַיֵּיץ וְהַסְּבִיבָה קָפְאָה, מוֹתִירָה רַק אוֹתִי וְאֶת הָרוֹבֶה שֶׁלִּי בַּתְּמוּנָה, בִּשְׁבִילִי הַכֹּל נֶהֱפַךְ לְשָׁחוֹר וְלָבָן מִלְּבַד מָה שֶׁבְּכַוֶּונֶת.
אֲנָשִׁים הוֹלְכִים לַהֲנָאָתָם, יְלָדִים קְטַנִּים עִם הוֹרֵיהֶם וְהַחַיָּילִים שֶׁשּׁוֹמְרִים עַל כּוּלָּם, אַךְ אַף אֶחָד לֹא מוּדָע אֵלִי עַכְשָׁיו, בַּמֶּרְחָק הַזֶּה הֵם גַּם לֹא יֵדְעוּ.
"אַתָּה יוֹדֵעַ מָה הִיא הַהַרְגָּשָׁה שֶׁל לִהְיוֹת אֱלוֹהִים יֶלֶד?" קוֹל מוּכָּר נִשְׁמָע בְּרֹאשִׁי "לִשְׁלוֹט, לְהַפִּיל אוֹיְיבִים בִּמְשִׁיכַת אֶצְבַּע" אֲנִי לֹא מַאֲמִין שֶׁאֲנִי בֶּאֱמֶת קָנִיתִי אֶת הַשְּׁטוּיוֹת שֶׁל הַבַּחוּרָה הַזּוֹ, וְתִרְאוּ אֵיפֹה אֲנִי הָיוֹ...
זֶה לֹא הַזְּמַן לַחֲשׁוֹב עַל הַדְּבָרִים הָאֵלֶּה, סוֹבַבְתִּי מְחוּגָה בְּכַוָּונַת הַנֶּשֶׁק, מַגְדִּילָה אֶת הָאֵיזוֹר עַד כָּךְ שֶׁאֲנִי רוֹאֶה אֶת פְּנֵיהֶם שֶׁל כּוּלָּם בְּבֵירוּר, אֲפִילּוּ אֵת הַנַּקְבּוּבִיּוֹת שֶׁלָּהֶם רוֹאִים מִכָּאן, דֶּרֶךְ הַכַּוֶּונֶת.
רַעַשׁ מַתַּכְתִּי שֶׁל דְּרִיכַת הַנֶּשֶׁק, הַבָּרִיחַ אוֹתוֹ אֲנִי מוֹשֵׁךְ וּמַחֲזִיר לְאוֹתוֹ הַמָּקוֹם, הָרוֹבֶה עֲדַיִין נָצוּר.
בְּרֹאשִׁי הוּרְצוּ מַחְשָׁבוֹת, מָה הַמֶּרְחָק שֶׁלִּי מֵהֶם? 1304.4 מֶטְרִים
מְהִירוּת רוּחַ? 17, רוּחַ קַלָּה.
כִּיווּן, מֵעֲרַב.
גּוֹבָה? 304 מְטָרִים.
לַחוּת? 23 אָחוּז.
טֶמְפֵּרָטוּרָה? 23 מַעֲלוֹת גַּם, צֵירוּף מִקְרִים...
סוֹבַבְתִּי מְחוּגָה אַחֶרֶת בְּגוּף הַכַּוֶּונֶת וְהַצְּלָב שֶׁבֵּין הָעֲדָשׁוֹת קָפַץ פַּעַם אַחַת, הַכֹּל מוּכָן.
לָקַחַת אֲוִויר, לְהַחֲזִיק, לְהוֹצִיא.
הִסְתַּכַּלְתִּי עִם עֵינִי הַשְּׂמָאלִית עַל הָעִיר הָרְחוֹקָה, זוֹ הָיְיתָה עִיר גְּדוֹלָה בַּעֲלַת חוֹמוֹת אֶבֶן גְּדוֹלוֹת וִישֵׁנִים, חַיָּילִים רַבִּים הָעוֹמְדִים עָלֶיהָ, מְהַלְּכִים עַל הַחוֹמָה וּמִסְתַּכְּלִים סְבִיבָהּ, אֲבָל אֲנִי רָחוֹק מִידַּי כְּדֵי שֶׁיִּרְאוּ אוֹתִי, אֲנִי נִמְצָא עָמוֹק מִידַּי בַּיַּעַר מִכְּדֵי שֶׁיָּשִׂימוּ לֵב אֵלַי, מוּסְתָּר טוֹב מִידַּי כְּדֵי שֶׁיַּבְחִינוּ בִּי.
נִמְצָא יוֹשֵׁב עַל הָאֲדָמָה הִתְלוּלָה, רַגְלֵי הַשְּׂמָאלִית מְכוּפֶּפֶת וְנוֹגַעַת בְּאֶבֶן, נְעוּלָה בַּמָּקוֹם.
יְדֵי הַשְּׂמָאלִית אוֹחֶזֶת בִּכְתֵפִי הַיְּמָנִי, תּוֹמֶכֶת בְּקַת הַנֶּשֶׁק וּבַמִּפְרָק, הָרוֹבֶה מוּנָּח מוּלִי בִּזְמַן שֶׁאֲנִי נֶעֱזָר בְּאֶבֶן גְּדוֹלָה וְיַצִּיבָה כְּדֵי לְהַסְתִּיר אֶת רוֹב גּוּפִי וּכְדֵי לְסַפֵּק תְּמִיכָה לַנֶּשֶׁק, שֶׁנָּח עַל הָאֶבֶן בְּחוֹסֶר תְּזוּזָה אוֹ רַעַד בְּעֶזְרַת דּוּרַגְלִים שֶׁהָיוּ פְּתוּחִים.
לָקַחַת אֲוִויר, לְהַחֲזִיק, לְהוֹצִיא.
תְּזוּזָה קַלָּה שֶׁל פֶּלֶג גּוּפֵי הָעֶלְיוֹן יָמִינָה, צְלָב הַכַּוֶּונֶת בְּמָקוֹם אַחֵר, עַכְשָׁיו הוּא נִמְצָא עַל מִגְדַּל הַשָּׁעוֹן שֶׁבְּמֶרְכַּז הָעִיר, אַחַת עֶשְׂרֵה חֲמִישִּׁים וּשְׁתַּיִים.
תְּזוּזָה נוֹסֶפֶת, הַפַּעַם שְׂמֹאלָה לְמֶרְכַּז הָעִיר, יֶשְׁנָם אֲנָשִׁים רַבִּים אֲבָל מִתּוֹךְ כּוּלָּם, מִבֵּין כָּל הַיְּלָדִים, מִכָּל הַנָּשִׁים, מִכָּל הַגְּבָרִים, מִכָּל הָרָאשִׁים הַמְּכוּסִּים וְהַמּוּסְתָּרִים אֲנִי רוֹאֶה אֶת פָּנֶיהָ שֶׁל אֲחוֹתִי..
פָּנֶיהָ רוֹדְפוֹת אוֹתִי, פָּנִים שֶׁל יַלְדָּה, אֲפִילּוּ לֹא נַעֲרָה, יַלְדָּה קְטַנָּה כְּבַת 12, שֵׂיעָר קָצָר וְשָׁחוֹר וְעַיְּינִים דּוֹמוֹת לְשֶׁלִּי, לְבוּשָׁה בְּשִׂמְלָה לְבָנָה וְדַקָּה, לֹא יוֹתֵר מִזֶּה.
הִיא הָלְכָה בֵּין הָאֲנָשִׁים בְּדִילּוּגִים, כַּנִּרְאֶה מְזַמְזֶמֶת לְעַצְמָהּ שִׁיר כָּלְשֶׁהוּ, אֲבָל בְּיַחַד עִם מַשַּׁב הָרוּחַ הַקַּל אֲשֶׁר הֵזִיז אֶת הַבְּגָדִים הַתְּלוּיִים לְיַד, הִיא נֶעֶלְמָה, מִתְפּוֹרֶרֶת לְאַבְקָה וְנִישֵּׂאת בָּרוּחַ.
עָצַמְתִּי אֶת עִיְינִי חָזָק, פּוֹתֵחַ אוֹתָן בַּחֲזָרָה וּמְמַצְמֵץ פַּעֲמַיִים, חוֹזֵר לִרְאוֹת כָּרָגִיל כְּאִילּוּ לֹא רָאִיתִי כְּלוּם.
הָרוֹבֶה עוֹד נָצוּר.
לָקַחַת אֲוִויר, לְהַחֲזִיק, לְהוֹצִיא.
הֵזַזְתִּי אֶת גּוּפֵי עוֹד פַּעַם שְׂמֹאלָה, הַפַּעַם זוֹ הָיְיתָה מְשִׁיכָה חֲזָקָה יוֹתֵר, מוֹבִילָה אוֹתִי לְקָצֶה אַחֵר בָּעִיר, אֲחוּזָּה גְּדוֹלָה וּמְבוּדֶּדֶת, נִרְאַת כְּמוֹ טִירָה קְטַנָּה בְּתוֹךְ הָעִיר וּבֶחָצֵר הָאֲחוּזָּה מִתְרוֹצְצִים יְלָדִים, אִישָּׁה בַּעֲלַת שֵׂיעָר חוֹם וְאָרוֹךְ אֲשֶׁר מִתְנוֹפֵף בָּרוּחַ וּמַסְתִּיר אֶת פָּנֶיהָ, צוֹפָה עַל הַיְּלָדִים שֶׁרָצִים זֶה אַחֲרֵי זֶה, לְבוּשָׁה בְּשִׂמְלָה לְבָנָה וַאֲרוּכָּה, חַסְרַת שַׁרְווּלִים.
יוֹשֶׁבֶת מִתַּחַת לָעֵץ וְעַל מַחְצֶלֶת מְשׁוּבֶּצֶת, לְיָדָהּ סַלְסָלָה, כַּנִּרְאֶה עִם אוֹכֶל בְּתוֹכָהּ.
הִיא הֵסִיטָה מַבָּט מִן הַיְּלָדִים וְהִסְתַּכְּלָה אֶל הָאֲחוּזָּה.
דְּמוּת אַחֶרֶת מוֹפִיעָה שָׁם, הָאָב, אֲנִי מַנִּיחַ.
אָדָם בִּסְבִיבוֹת גִּיל הַ30, בַּעַל צַלֶּקֶת קַלָּה שֶׁנִּרְאַת כְּאִילּוּ נֶעֶשְׂתָה בִּידֵי חֵץ, הוּא כַּנִּרְאֶה אַבִּיר לְשֶׁעָבַר אוֹ חַיָּיל, לָבוּשׁ בַּחֲלִיפָה מְגוּנְדֶּרֶת וּסְגוּלָּה, קְצָרָה וּבַעֲלַת פֶּרַח לָבָן בַּכִּיס הַשְּׂמָאלִי, מִתַּחְתֶּיהָ חוּלְצָה לְבָנָה וּפְשׁוּטָה לְמַדַּי, הוּא נֶעֱזָר בְּמַקֵּל הֲלִיכָה מוּזְהָב כְּדֵי לָלֶכֶת וְאֶת פָּנָיו לֹא רָאִיתִי, צֵל כָּבֵד וְלֹא טִבְעִי נָפַל עֲלֵיהֶם בְּשֶׁל כּוֹבַע הַצִּילִינְדֵּר הַסָּגוֹל שֶׁחָבַשׁ, בַּעַל פַּסִּים זְהוּבִּים וְעָבִים לְאוֹרְכוֹ.
אוֹתוֹ.
לָקַחַת אֲוִויר, לְהַחֲזִיק, לְהוֹצִיא.
סְבִיבָתִי עוֹד קְפוּאָה, הַנֶּשֶׁק הִרְגִּישׁ קַר מַתְמִיד וְכָךְ גַּם הַנְּשִׁימוֹת שֶׁלִּי.
יְדֵי הַיְּמָנִית אֲשֶׁר אוֹחֶזֶת בְּיָדִית הַנֶּשֶׁק, הָאֲגוּדָל שֶׁהוּרְמָה כְּדֵי לְהָרִים אֶת הַנִּצְרָה.
הָרוֹבֶה כְּבָר לֹא נָצוּר.
הַצְּלָב נִמְצָא בְּדִיּוּק עַל הַפֶּרַח שֶׁל הָאָדוֹן "אַתָּה יוֹרֶה כְּדֵי לַהֲרוֹג, עָדִיף שֶׁתְּכַוֵּון לַלֵּב" אָמְרָה לִי פַּעַם גְּבֶרֶת יַפְיְפִיהָ, בַּהַתְחָלָה זֶה הָיָה נִשְׁמָע קְצָת טִפְשִׁי, "לָמָּה לֹא לְכַוֵּון לָרֹאשׁ? זֶה מָוֶות בָּטוּחַ וּפָשׁוּט יוֹתֵר" הִיא לֹא עָנְתָה לִי עַל הַשְּׁאֵלָה אֲבָל עַכְשָׁיו שֶׁאֲנִי מִסְתַּכֵּל עַל זֶה בַּחֲזָרָה הוּא צוֹדֵק, לֹא רַק שֶׁיּוֹתֵר פָּשׁוּט לִפְגּוֹעַ בְּחָזֵהוּ שֶׁל אָדָם, הַנֶּשֶׁק בּוֹ אֲנִי מִשְׁתַּמֵּשׁ לֹא נֶחְמָד כָּל כָּךְ בְּשִׁימּוּשׁ נֶגֶד יְצוּרִים חַיִּים, הַפְּגִיעָה כָּל כָּךְ חֲזָקָה שֶׁהִיא הוֹרֶסֶת אֶת הַגּוּף.
לָקַחַת אֲוִויר, לְהַחֲזִיק, לְהוֹצִיא.
הַנֶּשֶׁק זָז קַלּוֹת, פָּחוֹת מִסֶּנְטִימֶטֶר אֲבָל בְּפוֹעַל צְלַב הַכַּוֶּונֶת עוֹבֵר לְפָחוֹת מֶטֶר בִּזְמַן שֶׁהָאָדוֹן הוֹלֵךְ לְכִיוּוּן יְלָדָיו, הָאֶצְבַּע שֶׁלִּי, שֶׁעַד עַכְשָׁיו נָחָה עַל שְׁמוּרָה הַהֶדֶק עָבְרָה לְהַחֲזִיק קַלּוֹת בְּהֶדֶק.
לָקַחַת אֲוִויר, לְהַחֲזִיק, לְהוֹצִיא.
הָאָדוֹן דִּיבֵּר עִם אִישְׁתּוֹ, סָחַטְתִּי אֶת הַהֶדֶק קַלּוֹת, מְשִׁיכָה קַלָּה וַעֲדִינָה עַד שֶׁהִגַּעְתִּי לְמַעֲצוֹר, מַעֲצוֹר עָדִין וְחַלָּשׁ.
לָקַחַת אֲוִויר, לְהַחֲזִיק.
הָאָדוֹן סָגַר אֶת עֵינָיו בְּחִיּוּךְ כַּאֲשֶׁר הִסְתַּכֵּל עַל הָאִישָּׁה, סָחַטְתִּי אֶת הַהֶדֶק לְגַמְרֵי.
הַסְּבִיבָה חָזְרָה לַחַיִּים וְהָרוֹבֶה שָׁאַג בְּעוֹצְמָה.
כַּדּוּר אֵשׁ יָצָא מֵהַקָּנֶה וּבְיַחַד אִיתּוֹ הַקָּלִיעַ, הָרוֹבֶה הָדַף אוֹתִי אֲחוֹרַנִּית בְּחוֹזְקָה, מֵזִיז אֶת כְּתֵפִי הַיְּמָנִי מִסְפַּר סֶנְטִימֶטְרִים טוֹבִים, הַהֶדֶף שֶׁיָּצָא מֵהַקָּנֶה הֵזִיז אֶת שֵׁיעָרִי בִּמְהִירוֹת וּבְאַלִּימוּת, כְּמוֹ מַשַּׁב רוּחַ מַפְתִּיעַ.
עֵינַיי עֲדַיִין פְּתוּחוֹת וּמִסְתַּכְּלוֹת דֶּרֶךְ הַכַּוֶּונֶת, הַקָּלִיעַ שֶׁעָף בִּמְהִירוּת, עוֹשָׂה אֶת דַּרְכּוֹ בֵּין עָלִים, וּמְפַלֵּס דֶּרֶךְ הַפֶּרַח, שֶׁהֶעָלִים הַלְּבָנִים שֶׁלּוֹ עָפוּ בָּאֲוִויר וְהִתְפָּרְקוּ, נִצְבָּעִים בְּאָדוֹם שָׁעָה שֶׁהַקָּלִיעַ מַמְשִׁיךְ דֶּרֶךְ גּוּפוֹ שֶׁל הָאָדוֹן כְּאִילּוּ לֹא הָיָה.
הָאָדוֹן נָפַל עַל הַדֶּשֶׁא הָאָדוֹם וְהַפְּרָחִים נָפְלוּ עַל גּוּפָתוֹ בַּעֲדִינוּת, פָּנָיו מְחַיְּיכוֹת וְעֵינָיו עֲצוּמוֹת.
לְשַׁחְרֵר אֶת הָאֲוִויר.