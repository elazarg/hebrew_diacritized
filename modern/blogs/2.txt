עַל רוֹכְבִים וּשְׁעָרִים
יוֹאָב נִיר 19 בְּמֵרְץ 2020 הַזָּוִוית הַנּוֹסְטַלְגִּית, הַזָּוִוית לַחִיבּוּרִים

לְצַעֲרֵנוּ, כּוּלָּנוּ נִכְנַסְנוּ לִתְקוּפָה קָשָׁה בָּהּ כָּל עוֹלַם הַסְּפּוֹרְט נֶעֱצַר.
לָנוּ, הָאוֹהֲדִים, לֹא נִשְׁאַר יוֹתֵר מִדַּי מָה לַעֲשׂוֹת חוּץ מִלַּחֲזוֹר וְלִצְפּוֹת בְּמִשְׂחֲקֵי עָבָר.
בִּגְלַל שֶׁחוּץ מֵהַכַּדּוּרֶגֶל, גַּם הָרוֹב הַמַּכְרִיעַ שֶׁל שְׁאָר עַנְפֵי הַסְּפּוֹרְט נִדְחָה גַּם הוּא, מָה שֶׁגָּרַם לְעוֹד יוֹתֵר זְמַן פָּנוּי, חָזַרְתִּי לִצְפּוֹת גַּם בְּמֵירוֹצֵי אוֹפַנַּיִים גְּדוֹלִים מֵהַשָּׁנִים הָאַחֲרוֹנוֹת.

מָה שֶׁמְּעַנְיֵין הוּא שֶׁתּוֹךְ כְּדֵי הַצְּפִיָּיה הֵבַנְתִּי שֶׁלְּכַמָּה מֵהָרְגָעִים הַגְּדוֹלִים בִּשְׁנֵי הָעֲנָפִים יֵשׁ הַרְבֵּה מְאוֹד נְקוּדּוֹת דִּמְיוֹן כָּאֵלֶּה אוֹ אֲחֵרוֹת, לְפָחוֹת בַּחֲוָיָה שֶׁלִּי כְּצוֹפֶה בְּכָל אֶחָד מֵהֶם.
אֲנִי חַיָּיב רַק לְהַגִּיד לִפְנֵי, שֶׁלֹּא מְשַׁנֶּה אִם אַתֶּם עוֹקְבִים אֲדוּקִים אַחֲרֵי כַּדּוּרֶגֶל, אוֹפַנַּיִים אוֹ כָּל עָנָף אַחֵר, יֵשׁ רְגָעִים בִּסְפּוֹרְט שֶׁהֵם כָּל כָּךְ גְּדוֹלִים, שֶׁגַּם הַצּוֹפֶה הַנֵּיְיטְרָלִי יוּכַל לְהִתְרַגֵּשׁ מֵהֶם.
 
הַמִּשְׂחָק שֶׁבָּחַרְתִּי לְהִתְמַקֵּד בּוֹ הוּא הַמִּשְׂחָק מֵחֲצִי גְּמַר מוֹנְדְּיָאל 2014 בֵּין בְּרָזִיל לְגֶרְמַנְיָה.
לִי הוּא מִשּׁוּם מָה הִזְכִּיר בְּלֹא מְעַט מוּבָנִים אֶת הַקֶּטַע הַ19 בְּגִ'ירוֹ דְּ'אִיטַלְיָה 2018.

נְקוּדַּת הַפְּתִיחָה

בְּרָזִיל הִגִּיעָה עוֹד מִתְּחִילַּת הַטּוּרְנִיר בְּמַטָּרָה לְהַשְׁכִּיחַ אֶת הָאָסוֹן מֵ-1950 וְהַפַּעַם לִזְכּוֹת בַּמּוֹנְדְּיָאל הַבֵּיתִי.
הִיא הִגִּיעָה לְמִשְׂחָק בְּכוֹשֶׁר טוֹב וְעִם מוֹמֶנְטוּם כְּדֵי לִזְכּוֹת, כָּל מָה שֶׁהִיא הָיְתָה צְרִיכָה זֶה רַק עוֹד שְׁנֵי מִשְׂחָקִים מוּצְלָחִים.

גַּם סַיְימוֹן יֵיטְס הִגִּיעַ כְּפֶיְיבוֹרִיט לִזְכּוֹת בַּגִ'ירוֹ, בְּאוֹתוֹ יוֹם הוּא זִינֵּק כְּשֶׁהוּא מוֹבִיל בַּדֵּירוּג הַכְּלָלִי וּמַקְדִּים אֶת מְנַצֵּחַ הַגִּ'ירוּ מֵהַשָּׁנָה שֶׁלִּפְנֵי, תּוֹם דְּמוּלָן שֶׁבַּמָּקוֹם הַשֵּׁנִי, וְאֶת מְנַצֵּחַ שְׁנֵי הַגְּרַאנְד טוּרִים הָאַחֲרוֹנִים (הַטּוּר וְהַוַּואלְטָה בְּ2017) כְּרִיס פְרוּם שֶׁבַּמָּקוֹם הָרְבִיעִי, כָּל זֶה תּוֹךְ כְּדֵי שֶׁהוּא מַצִּיג יְכוֹלֶת מְעוּלָּה לְאוֹרֶךְ כָּל הַמֵּירוֹץ.
הוּא הִגִּיעַ לְקֶטַע הַ-19 בְּכוֹשֶׁר טוֹב וְעִם מוֹמֶנְטוּם כְּדֵי לִזְכּוֹת, כָּל מָה שֶׁהוּא הָיָה צָרִיךְ זֶה רַק עוֹד שְׁנֵי קְטָעִים מוּצְלָחִים.

הַתְחָלָה שֶׁמַּבְטִיחָה אֶקְשֵׁן

אִם חָשַׁבְנוּ שֶׁהַמִּשְׂחָק בִּבְרָזִיל הוֹלֵךְ לִהְיוֹת רָגוּעַ יַחֲסִית עַד לִשְׁלַבֵּי הַסִּיּוּם, אָז כְּבָר בַּדַּקָּה הַ11 תּוֹמָאס מוּלֶר מָצָא אֶת עַצְמוֹ חוֹפְשִׁי בְּתוֹךְ הַרְחָבָה שֶׁל בְּרָזִיל אַחֲרֵי כַּדּוּר קֶרֶן כְּדֵי לִקְבּוֹעַ 1-0 לַגֶּרְמָנִים.
כְּשֶׁיֵּשׁ עוֹד בְּעֵרֶךְ 80 דַּקּוֹת לְשַׂחֵק זֶה אוּלַי לֹא אוֹמֵר שֶׁהַמִּשְׂחָק הִתְהַפֵּךְ אוֹ שֶׁבְּרָזִיל גְּמוּרָה, אֲבָל לְפָחוֹת יָכוֹלְנוּ לִהְיוֹת בְּטוּחִים שֶׁמִּפֹּה הָעֵסֶק נִהְיֶה יוֹתֵר מְעַנְיֵין.

גַּם אִם חָשַׁבְנוּ שֶׁהַמֵּירוֹץ בְּאִיטַלְיָה הוֹלֵךְ לִהְיוֹת רָגוּעַ יַחֲסִית עַד לְשֶׁלְּבִי הַסִּיּוּם, אָז כְּבָר בִּתְחִילַּת הָעֲלִיָּיה לְפִּינְסְטְרָה סַיְימוֹן יֵיטְס מָצָא אֶת עַצְמוֹ בַּאֲחוֹרֵי הַדְּבוּקָּה כְּשֶׁהוּא מִתְקַשֶּׁה לְהִישָּׁאֵר בְּקֶצֶב שֶׁל קְבוּצַת סְקַיי שֶׁל כְּרִיס פְרוּם.
כְּשֶׁיֵּשׁ עוֹד לֹא מְעַט זְמַן לְרֶכֶב זֶה אוּלַי לֹא אוֹמֵר שֶׁאֲנַחְנוּ בַּדֶּרֶךְ לְמַהְפָּךְ בְּצַמֶּרֶת הַדֵּירוּג, אֲבָל לְפָחוֹת יָכוֹלְנוּ לִהְיוֹת בְּטוּחִים שֶׁמִּפֹּה הָעֵסֶק נִהְיֶה יוֹתֵר מְעַנְיֵין.

נְקוּדַּת הָאֵל חֲזוֹר

בְּרָזִיל הִשְׁתַּדְּלָה מִן הַסְּתָם לֹא לְהִילָּחֵץ, וּלְהַמְשִׁיךְ לְנַסּוֹת אֶת הַמִּשְׂחָק כְּמוֹ שֶׁהִיא שִׂיחֲקָה לִפְנֵי הַשַּׁעַר.
הִיא יְדָעָהּ שֶׁהִיא עֲדַיִין מְשַׂחֶקֶת מוּל הַקָּהָל שֶׁלָּהּ וְאִם הִיא רַק תַּצְלִיחַ לְהַחֲזִיק מַעֲמָד וּלְהַשְׁווֹת בַּמַּחֲצִית הַשְּׁנִיָּיה הִיא עוֹד תּוּכַל לְתַקֵּן.
הַבְּעָיָה הָיְתָה שֶׁגֶּרְמַנְיָה לֹא הִתְכַּוְּונָה לָתֵת לְזֶה לִקְרוֹת בְּקַלּוּת, הִיא הִמְשִׁיכָה לְתַסְכֵּל אֶת הַהַתְקָפָה הַבְּרָזִילָאִית שֶׁלֹּא הִצְלִיחָה לְהַגִּיעַ לְמַצָּבִים, וְכַעֲבוֹר לֹא הַרְבֵּה זְמַן זֶה גַּם הִשְׁתַּלֵּם לָהּ.

יֵיטְס מִן הַסְּתָם, גַּם הִשְׁתַּדֵּל לֹא לְהִילָּחֵץ, וּלְהַמְשִׁיךְ לָרֶכֶב בַּקֶּצֶב שֶׁלּוֹ כְּמוֹ שֶׁהוּא רֶכֶב לִפְנֵי הַהִתְפָּרְקוּת.
הוּא יָדַע שֶׁהוּא עִם חוּלְצַת הַמּוֹבִיל וְאִם הוּא רַק יַצְלִיחַ לְהַחֲזִיק מַעֲמָד וְלַפִּסְגָּה בְּלִי לְהִיכָּנֵס לְפִיגּוּר גָּדוֹל מִדַּי בַּהֶמְשֵׁךְ הוּא עוֹד יוּכַל לְתַקֵּן.
הַבְּעָיָה הָיְתָה שֶׁסְקַיי לֹא הִתְכַּוְּונוּ לָתֵת לְזֶה לִקְרוֹת בְּקַלּוּת, הֵם הִמְשִׁיכוּ לְהַכְתִּיב קֶצֶב גָּבוֹהַּ שֶׁלְּאַט לְאַט הִקְטִין אֶת הַדְּבוּקָּה הַמּוֹבִילָה, וְכַעֲבוֹר לֹא הַרְבֵּה זְמַן זֶה גַּם הִשְׁתַּלֵּם לָהֶם.

טֵירוּף

בַּדַּקָּה הַ23 קְלוֹזֶה כָּבַשׁ וְדָאַג שֶׁכְּבָר בְּשָׁלָב מוּקְדָּם נְקַבֵּל אֵירוּעַ בִּקְנֵה מִידָּה הִיסְטוֹרִי בְּכָךְ שֶׁעָבַר בְּטַבְלַת מַלְכוּת הַשְּׁעָרִים שֶׁל הַמּוֹנְדִּיָאל בְּכָל הַזְּמַנִּים אֶת רוֹנַאלְדּוֹ הַבְּרָזִילָאִי.

זֶה לֹא נִגְמַר שָׁם, בְּעֶצֶם זֶה רַק הִתְחִיל.
בַּדַּקּוֹת הַבָּאוֹת גֶּרְמַנְיָה פָּשׁוּט מֶחֱצָה אֶת בְּרָזִיל, וְהִמְשִׁיכָה לְהַגְדִּיל אֶת הַפַּעַר.
הַתְּמוּנוֹת הָעֲצוּבוֹת שֶׁל הָאוֹהֲדִים בַּאִצְטַדְיוֹן בְּיַחַד עִם לוּחַ הַתּוֹצָאוֹת שֶׁהֶרְאָה 5-0 כְּבָר בַּדַּקָּה הַ30(!) הִשְׁאִירוּ אֶת הַצּוֹפִים בִּתְחוּשָׁה שֶׁל אֵיפְשֶׁהוּ בֵּין רַחֲמִים עַל הַבְּרָזִילָּאִים לְבֵין הֶלֶם מֵהַהַצָּגָה שֶׁל הַגֶּרְמָנִים.
וְאִם לְסַכֵּם בְּמִילָּה אַחַת, טֵירוּף!

כְּשֶׁנִּשְׁאֲרוּ עוֹד מַשֶּׁהוּ כְּמוֹ 80 ק"מ לְסִיּוּם סְקַיי כְּבָר הִסְפִּיקוּ לִגְרוֹם גַּם לְדוֹמְנִיקוֹ פּוֹצוֹבִיבוֹ, שֶׁעַד אוֹתוֹ הָרֶגַע הָיָה עִם הַזְּמַן הַשְּׁלִישִׁי הֲכִי טוֹב אַחֲרֵי יֵיטְס וּדְמוּלָן, לִנְשׁוֹר מֵהַדְּבוּקָּה מָה שֶׁדָּאַג שֶׁכְּבָר בְּשָׁלָב מוּקְדָּם נְקַבֵּל אֵירוּעַ כִּמְעַט חֲסַר תַּקְדִּים.
שְׁנַיִים מֵהַמּוֹבִילִים מְאַבְּדִים זְמַן כְּבָר בְּשָׁלָב מוּקְדָּם כָּל כָּךְ בַּקֶּטַע.

זֶה לֹא נִגְמַר שָׁם, בְּעֶצֶם זֶה רַק הִתְחִיל.
בַּדַּקּוֹת הַבָּאוֹת סְקַיי פָּשׁוּט מָחֲצוּ אֶת מָה שֶׁנִּשְׁאַר מֵהַדְּבוּקָּה וְהִמְשִׁיכוּ לְהַגְדִּיל אֶת הַפַּעַר.
הַתְּמוּנוֹת הָעֲצוּבוֹת שֶׁל סַיְימוֹן יֵיטְס מִתְפָּרֵק בְּיַחַד עִם כְּרִיס פְרוּם שֶׁבָּרַח קָדִימָה לְבַד שֶׁנּוֹתְרוּ עוֹד 79 ק"מ לְסִיּוּם(!) הִשְׁאִירוּ אֶת הַצּוֹפִים בִּתְחוּשָׁה שֶׁל אֵיפְשֶׁהוּ בֵּין רַחֲמִים עַל סַיְימוֹן יֵיטְס לְבֵין הֶלֶם מֵהַהַצָּגָה שֶׁל קְבוּצַת סְקַיי וּכְּרִיס פְרוּם.
וְאִם לְסַכֵּם בְּמִילָּה אַחַת, טֵירוּף!

מָה לַעֲזָאזֵל רָאִינוּ עַכְשָׁיו

הָעוּבְדָּה שֶׁבְּשָׁלָב כָּל כָּךְ מוּקְדָּם בְּמִשְׂחַק גֶּרְמַנְיָה כְּבָר הִבְהִירָה לְכוּלָּם שֶׁהִיא תֵּצֵא מְנַצַּחַת מֵהַמִּשְׂחָק הַזֶּה, הִשְׁאִירָה אֶת הַזְּמַן שֶׁנִּשְׁאַר בְּעִיקָּר כְּדֵי לְנַסּוֹת לְעַכֵּל אֶת מָה שֶׁרָאִינוּ עַד עַכְשָׁיו.
הַשְּׁאֵלָה הַיְּחִידָה שֶׁנִּשְׁאֲרָה פְּתוּחָה לְמַעֲשֶׂה, הִיא כַּמָּה בְּרָזִיל תַּצְלִיחַ לְהֵיאָבֵק עַל הַכָּבוֹד שֶׁלָּהּ.

הַתְּשׁוּבָה הִגִּיעָה בְּהֶמְשֵׁךְ, גֶּרְמַנְיָה הִמְשִׁיכָה לִשְׁלוֹט כְּשֶׁשּׁוֹרְלָה עוֹלֶה כְּמַחֲלִיף בְּמַחֲצִית וְכוֹבֵשׁ צֶמֶד בַּדֶּרֶךְ לְאַחַת מֵהַתּוֹצָאוֹת הַגְּדוֹלוֹת בְּיוֹתֵר בַּהִיסְטוֹרְיָה שֶׁל הַכַּדּוּרֶגֶל הָעוֹלָמִי.
בֵּינְתַיִים, אֶת הַזְּמַן שֶׁנִּשְׁאַר עַד לְסִיּוּם הַמִּשְׂחָק הָיָה אֶפְשָׁר לְנַצֵּל בְּעִיקָּר כְּדֵי לִתְפּוֹס אֶת הָרֹאשׁ וְלִשְׁאוֹל: מָה לַעֲזָאזֵל רָאִינוּ עַכְשָׁיו?

הָעוּבְדָּה שֶׁגַּם כְּרִיס פְרוּם הִבְהִיר בְּשָׁלָב כָּל כָּךְ מוּקְדָּם שֶׁהוּא מַמְשִׁיךְ עַד לְנִיצָּחוֹן בַּקֶּטַע, הִשְׁאִירָה אֶת הַזְּמַן שֶׁנִּשְׁאַר בְּעִיקָּר כְּדֵי לְנַסּוֹת לְעַכֵּל אֶת מָה שֶׁרָאִינוּ עַד עַכְשָׁיו.
הַשְּׁאֵלָה הַיְּחִידָה שֶׁנִּשְׁאֲרָה פְּתוּחָה לְמַעֲשֶׂה, הִיא כַּמָּה תּוֹם דְּמוּלָן, שֶׁבַּשָּׁלָב הַזֶּה הוֹפֵךְ לִהְיוֹת הַמּוֹבִיל שֶׁל הַמֵּירוֹץ, יַצְלִיחַ לְהֵיאָבֵק עַל הַהוֹבָלָה מוּל פְרוּם.

הַתְּשׁוּבָה הִגִּיעָה בַּהֶמְשֵׁךְ, פְרוּם הִמְשִׁיךְ לְהַגְדִּיל אֶת הַפַּעַר כְּשֶׁהוּא עוֹבֵר אֶת דְּמוּלַן וּמְסַיֵּים אֶת הַיּוֹם עִם הַחוּלְצָה הַוְּרוּדָּה שֶׁשַּׁיֶּיכֶת לְמוֹבִיל הַגִּ'ירוּ.
בֵּינְתַיִים, אֶת הַזְּמַן שֶׁנִּשְׁאַר עַד לְסִיּוּם הַקֶּטַע הָיָה אֶפְשָׁר לְנַצֵּל בְּעִיקָּר כְּדֵי לִתְפּוֹס אֶת הָרֹאשׁ וְלִשְׁאוֹל: מָה לַעֲזָאזֵל רָאִינוּ עַכְשָׁיו?

כָּל הַדֶּרֶךְ לַזְּכִיָּיה

גֶּרְמַנְיָה לֹא יָכְלָה לַעֲצוֹר וְלַחְגּוֹג אֶת הַנִּיצָּחוֹן יוֹתֵר מִדַּי, עוֹד נִישָּׁאֵר לָהּ מִבְחָן אֶחָד מוּל אַרְגֶּנְטִינָה בַּגְּמָר.
אָמְנָם זֶה לֹא הָיָה מַרְשִׁים כְּמוֹ הַמִּשְׂחָק מוּל בְּרָזִיל, אֲבָל הִיא הִצְלִיחָה לְנַצֵּחַ 1-0 קָטָן גָּדוֹל בַּהַאֲרָכָה וְלִזְכּוֹת בַּגָּבִיעַ.
זְכִיָּה שֶׁזְּכוּרָה קוֹדֶם כֹּל בִּגְלַל הַנִּיצָּחוֹן הַגָּדוֹל בַּחֲצִי הַגְּמָר.

גַּם לִפְרוֹם לֹא הָיָה יוֹתֵר מִדַּי זְמַן לַעֲצוֹר וְלַחְגּוֹג אֶת הַנִּיצָּחוֹן, עוֹד נִישָּׁאֵר לוֹ לִשְׁמוֹר עַל הַחוּלְצָה הַוְּורוּדָּה מוּל דְּמוּלָן בְּקֶטַע הַ20 וְהַמַּכְרִיעַ.
אָמְנָם זֶה לֹא הָיָה מַרְשִׁים כְּמוֹ בְּקֶטַע הַ19, אֲבָל הוּא הִצְלִיחַ לִשְׂרוֹד אֶת הַהַתְקָפוֹת שֶׁל הָרוֹכֵב הַהוֹלַנְדִּי וּלְנַצֵּחַ בְּגִ'ירוֹ וּלְהַשְׁלִים בְּעֶצֶם זְכִיָּיה בִּשְׁלוֹשֶׁת הַגְּרַאנְד טוּרִים בִּרְצִיפוּת.
זְכִיָּה שֶׁזְּכוּרָה קוֹדֶם כֹּל בִּגְלַל הַנִּיצָּחוֹן הַהוּא בְּקֶטַע הַ19.

כְּרִיס פְרוּם רוֹכֵב
פְרוּם חוֹגֵג עַל קַו הַסִּיּוּם.

הָעוֹנָה כַּנִּרְאֶה כְּבָר לֹא נְקַבֵּל עוֹד מֵירוֹץ אוֹ מִשְׂחָק אַיְיקוֹנִי כְּמוֹ בַּשָּׁנִים הַקּוֹדְמוֹת, אָז נֵיאָלֵץ רַק לְהִישָּׁאֵר עִם הַשִּׁידּוּרִים הַחוֹזְרִים.
בְּתִּקְוָוה שֶׁעוֹד הַקַּיִץ נוּכַל לַחֲזוֹר לִרְאוֹת אוֹתָם גַּם בְּלַיְיב.
אֲבָל בֵּינְתַיִים, נֶחְמָד לְפָחוֹת לְהִיזָּכֵר בָּרְגָעִים הַגְּדוֹלִים.
