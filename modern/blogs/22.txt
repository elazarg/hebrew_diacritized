כְּתִיבָה עַל מַיְיקֶל ג'וֹרְדֶּן בַּתְּקוּפָתֵנוּ הִיא כְּמוֹ הַדְלָקַת נֵר בְּאֶמְצַע הַיּוֹם.
שָׁאַלְתָּ "מַיְיקֶל ג'וֹרְדֶּן" הַקְּשׁוּרָה בְּאֵלֵמֶנְטִים רַבִּים שֶׁכּוּלָּם כְּבָר כּוּסּוּ עַל יְדֵי הַרְרֵי מִילִּים שֶׁעוֹד יַמְשִׁיכוּ לְהֵיעָרֵם שָׁנִים רַבּוֹת מַבְנָה בְּתוֹכָהּ חוֹסֶר תּוֹעֶלֶת בִּכְתִיבָה אוֹדוֹתָיו.
בַּתַּלְמוּד נִכְתַּב שֶׁהַדְלָקַת נֵר כְּשֶׁיֵּשׁ אוֹר בַּחוּץ לֹא מוֹסִיפָה אוֹר אֶלָּא דַּוְוקָא מַחֲשִׁיכָה.
אִם כֵּן, גַּם הַכְּתִיבָה שֶׁל עַבְדְּכֶם הַנֶּאֱמָן אֲמוּרָה לִהְיוֹת נִידּוֹנָה לְכִישָּׁלוֹן.
מָה גַּם שֶׁהָיִיתִי בֶּן שְׁנָתַיִים כְּשֶׁמַּיְיקְל זָכָה בְּאַלִּיפוּת הָאַחֲרוֹנָה שֶׁלּוֹ וְאִם כֵּן נִרְאֶה שֶׁאֵין לִי כָּל הַצְדָּקָה לִכְתּוֹב עַל מִי שֶׁלֹּא רָאִיתִי בְּשִׁידּוּר חַי אַף מִשְׂחָק שֶׁלּוֹ.
אוּלָם, דַּוְוקָא מִשּׁוּם כָּךְ אֲנִי מְבַקֵּשׁ לִתְקוֹף אֶת הַסּוּגְיָה מִכִּיוּוּן קְצָת אַחֵר, יוֹתֵר כְּלָלִי, שֶׁאוּלַי יַנְהִיר יוֹתֵר אֶת הָאוֹפֶן שֶׁבּוֹ אֲנַחְנוּ תּוֹפְסִים אֶת הַשַּׂחְקָן הַזֶּה, דַּוְוקָא לְאַחַר שֶׁתָּלָה אֶת הַנַּעֲלַיִים.

פַּעַם הִתְוָוכַּחְתִּי עִם חָבֵר מִיהוּ הַגִּיטָרִיסְט הֲכִי טוֹב בְּכָל הַזְּמַנִּים.
אֲנִי כַּמּוּבָן דָּבַקְתִּי בַּדֵּעָה הָרוֹוַחַת וְהַכִּמְעַט בִּלְתִּי נִיתֶּנֶת לְעִרְעוּר שֶׁמְּדוּבָּר בְּגִ'ימִי הֶנְדְרִיקְס.
אָז הוּא הִשְׁמִיעַ לִי גִּיטָרִיסְטִים מִתְּקוּפָתוֹ שֶׁל הֶנְדְרִיקְס שֶׁנִּיגְּנוּ לֹא פָּחוֹת טוֹב מִמֶּנּוּ וּבְכָךְ נִיסָּה לְהַעֲמִיד אוֹתִי עַל טָעוּתִי.
עָנִיתִי לוֹ שֶׁכָּל זֶה לֹא מְאוֹד מְשַׁנֶּה מִשּׁוּם שֶׁהַכְתָּרָתוֹ שֶׁל הֶנְדְרִיקְס (כְּמוֹ הַכְתָּרָתָם שֶׁל רַבִּים כְּטוֹבִים בְּיוֹתֵר בִּתְחוּמָם, כָּל תְּחוּם שֶׁהוּא) לֹא קְשׁוּרָה בִּיכוֹלוֹת הַגִּיטָרָה שֶׁלּוֹ אֶלָּא בְּאֵלֵמֶנְט אַחֵר שֶׁנִּבְנָה סְבִיבוֹ: הַמִּיתוֹס.

מִיתוֹס, הִיא מִילָּה בִּיוָונִית שֶׁמַּשְׁמָעוּתָהּ סִיפּוּר.
תְּחִילַּת הַשִּׁימּוּשׁ בַּמִּילָּה הָיָה בְּסִיפּוּרֵי הַגְּבוּרָה שֶׁל הָאֵלִים הַיְּוָונִיִּים שֶׁהָפְכוּ לְנֶכֶס צֹאן בַּרְזֶל בְּתַרְבּוּת יָוָון וְהָעִיסּוּק בָּהֶם מַמְשִׁיךְ עַד הַיּוֹם.
הַמִּיתוֹס לֹא חַיָּיב לִהְיוֹת מוּשְׁלָם, הוּא לֹא מְבַקֵּשׁ לְתָאֵר אֱמֶת הִיסְטוֹרִית כַּזֹּאת אוֹ אַחֶרֶת.
לְהֶפֶךְ.
הוּא מְגַמָּתִי וּמְבַקֵּשׁ לְהַאֲדִיר אֶת הַדְּמוּיוֹת שֶׁלּוֹ וּבוֹחֵר בְּקַפְּדָנוּת אֶת הַסִּיפּוּרִים שֶׁיֵּשׁ לְסַפֵּר עֲלֵיהֶם.
בְּכָךְ מִתְגַּלֶּה הַמִּיתוֹס בְּחוּלְשָׁתוֹ וּבַפִּקְפּוּק שֶׁהוּא יָכוֹל לְהַעֲלוֹת אַךְ דַּוְוקָא בַּנְּקוּדָּה הַזֹּאת נִמְצֵאת הַחוֹזְקָה שֶׁלּוֹ.
הַמִּיתוֹס לֹא נִמְדָּד בָּאֱמֶת הַהִיסְטוֹרִית שֶׁהוּא מְיַיצֵּג וְאַף לֹא בְּאֵיכוּת הַסִּיפּוּר עַצְמוֹ.
הוּא נִבְחַן אַךְ וְרַק לְפִי שְׁנֵי קְרִיטֶרְיוֹנִים בִּלְבַד: נִצְחִיּוּתוֹ וְהַהַשְׁפָּעָה שֶׁלּוֹ עַל אֲנָשִׁים.
כְּכָל שֶׁהַמִּיתוֹס מַחֲזִיק יוֹתֵר זְמַן הוּא מַשְׁפִּיעַ עַל יוֹתֵר אֲנָשִׁים וְנִבְנֶה בְּאוֹפֶן חָזָק יוֹתֵר וְכָךְ גַּם מַשְׁפִּיעַ עַל יוֹתֵר אֲנָשִׁים, בְּצֶדֶק אוֹ שֶׁלֹּא בְּצֶדֶק.
הַדָּבָר הַיָּחִיד שֶׁנִּיתָּן לַעֲשׂוֹת עִם מִיתוֹס הוּא לְהָבִין אוֹתוֹ מִבִּפְנִים, אֵיךְ הוּא מִתְאַפְיֵין וּמָהֵם הַדְּבָרִים שֶׁמַּרְכִּיבִים אוֹתוֹ.
אִם כֵּן, נְנַסֶּה לִבְחוֹן אֶת מַיְיקֶל ג'וֹרְדֶּן לֹא בְּהַשְׁוָואָה לְשַׂחְקָנִים אֲחֵרִים וְלֹא לִתְקוּפוֹת אֲחֵרוֹת.
נְנַסֶּה לִבְחוֹן אֶת הָעוּבְדָּה הַחוֹתֶכֶת וְהַבְּרוּרָה שֶׁמַּיְיקְל ג'וֹרְדֶּן הוּא אֶחָד מִסִּיפּוּרֵי הַמִּיתוֹס הַגְּדוֹלִים בְּיוֹתֵר שֶׁבָּנְתָה הָאוּמָּה הָאֲמֵרִיקָאִית.
נְנַסֶּה לַעֲמוֹד עַל כָּךְ מִכַּמָּה כִּיוּוּנִים:

הַמִּיתוֹס מְסַפֵּר אֶת עַצְמוֹ

אֶחָד הָאִפְיוּנִים שֶׁמַּבְדִּילִים אֶת הַמִּיתוֹס מֵהַסִּיפּוֹרֶת הָרְגִילָה הוּא שֶׁבְּנִיגּוּד לְסִיפּוֹרֶת שֶׁבָּהּ הַכּוֹתֵב שׁוֹלֵט עַל הַסִּיפּוּר בְּאוֹפֶן מוּחְלָט, הַמִּיתוֹס מַמְשִׁיךְ לִבְנוֹת אֶת עַצְמוֹ לְאוֹרֶךְ הַשָּׁנִים.
הַסִּיפּוּרִים הַשּׁוֹנִים אוֹדוֹת מַיְיקֶל, בֵּין אִם הֵם נְכוֹנִים וּבֵין אִם לָאו, מַמְשִׁיכִים לִזְרוֹם וּמְחַזְּקִים עוֹד יוֹתֵר אֶת מַעֲמָדוֹ.
הַסִּיפּוּר שֶׁל ג'וֹרְדֶּן, יוֹתֵר מֵהַכֹּל, נִכְתַּב לְכָל אוֹרֶךְ הַקַּרְיֵירָה שֶׁלּוֹ וְאַף אַחֲרֶיהָ וּבָנָה סִיפּוּר אֶפִּי בְּמִימָדָיו שֶׁמַּצְלִיחַ לְהַכְנִיס בְּתוֹכוֹ אֵלֵמֶנְטִים עַל אֱנוֹשִׁיִּים.
הַמַּאֲבָק שֶׁל ג'וֹרְדֶּן בַּבֶּאד בּוֹיְס שֶׁל הַפִּיסְטוֹנְס, שְׁלוֹשׁ הָאַלִּיפוּיוֹת הָרִאשׁוֹנוּת, הַפְּרִישָׁה לְבֵיְיסְבּוֹל בְּעִקְבוֹת מוֹת אָבִיו, הַחֲזָרָה לְשַׂחֵק כַּדּוּרְסַל וְשָׁלוֹשׁ הָאַלִּיפוּיוֹת שֶׁבָּאוּ בְּעִקְבוֹתֶיהָ, מְכוֹנְנוֹת מִיתוֹס מוּשְׁלָם: גִּיבּוֹר טְרָגִי שֶׁחוֹזֵר לַמַּעֲרָכָה וּכְנֶגֶד כָּל הַסִּיכּוּיִים מַצְלִיחַ לְהִתְגַּבֵּר עַל כּוֹחוֹת שֶׁנִּרְאִים גְּדוֹלִים עָלָיו.
הַטְּרָאשׁ טוֹק שֶׁלּוֹ עִם אֲחֵרִים, הָעוּבְדָּה שֶׁלֹּא נָתַן לְאַף אֶחָד סִיכּוּי לְהִתְקָרֵב אֵלָיו מַמְשִׁיכָה לִבְנוֹת אֶת הַמִּיתוֹס סְבִיב מִי שֶׁלֹּא רָאָה דָּבָר מִלְּבַד הַכַּדּוּרְסַל.
אֲפִילּוּ הַכִּישָּׁלוֹן שֶׁלּוֹ כִּבְעָלִים שֶׁל קְבוּצָה מְחַזֵּק עוֹד יוֹתֵר אֶת הַקֶּשֶׁר שֶׁלּוֹ לְמִשְׂחַק הַכַּדּוּרְסַל בִּלְבַד (בְּנִיגּוּד לְלֶבְּרוֹן שֶׁמְּבַקֵּשׁ לִהְיוֹת דְּמוּת צִיבּוּרִית גַּם בְּהֶקְשֵׁרִים אֲחֵרִים, וְעוֹד נַגִּיעַ לְכָךְ) וְתוֹרֵם לַמִּיתוֹס בְּכָךְ שֶׁהוּא מַרְאֶה לָנוּ שֶׁהָאִישׁ מַיְיקֶל ג'וֹרְדֶּן לֹא בֶּאֱמֶת קַיָּים.
עַל אַף שֶׁהוּא עֲדַיִין חַי דְּמוּתוֹ הָאֲמִיתִּית נִמְצֵאת בְּשִׁלְהֵי שְׁנוֹת הַתִּשְׁעִים וְנִשְׁאֲרָה שָׁם לָעַד.
כְּכָל שֶׁעוֹבֵר הַזְּמַן, הַסִּיפּוּרִים שֶׁמֵּאֲחוֹרֵי הַקְּלָעִים, הַשְּׁמוּעוֹת, מַעֲרֶכֶת הַיְּחָסִים שֶׁל ג'וֹרְדֶּן עִם קְבוּצָתוֹ, כָּל אֵלֶּה, אֲמִיתִּיִּים אוֹ לֹא מַמְשִׁיכִים לִבְנוֹת סְבִיב ג'וֹרְדֶּן אֶת הַהִילָּה הַלֹּא-מוּסְבֶּרֶת הַזֹּאת שֶׁאִי אֶפְשָׁר לְהִתְעַלֵּם מִמֶּנָּה.

פּוּלְחַן אִישִׁיּוּת

ג'וֹרְדֶּן הַשַּׂחְקָן הָיָה נְרַקְסִיסְט בְּכָל מוּבָן שֶׁהוּא.
הַטְּרָאשׁ טוֹק שֶׁנִּיהֵל עִם כּוֹכָבִים רַבִּים בַּלִּיגָה בְּאוֹתָהּ תְּקוּפָה וְהַבִּיטָּחוֹן הַמָּלֵא שֶׁלּוֹ שֶׁהוּא מְסוּגָּל לְנַצֵּחַ כָּל אֶחָד עָזְרָה לוֹ לְתַחְזֵק פּוּלְחַן אִישִׁיּוּת שֶׁמַּתְאִים מְאוֹד לְהַבְנָיָיתוֹ שֶׁל הַמִּיתוֹס.
הָאֵלִים הַיְּוָונִיִּים, עַל אַף מִגְבְּלוֹתֵיהֶם וְחוּלְשׁוֹתֵיהֶם הוּצְּגוּ כִּדְמוּיוֹת מַרְשִׁימוֹת וְכָל-יְכוֹלוֹת שֶׁדַּוְוקָא הַזְּמַנִּים שֶׁבָּהּ הֵם עוֹמְדִים לְמִבְחָן מְתַחְזְקִים אֶת דְּמוּיוֹתֵיהֶם הַגְּדוֹלוֹת וּמְאַפְשֶׁרֶת אֶת הַהִזְדַּהוּת (הַחֶלְקִית) עִמָּן.
הַקְּשָׁיִים שֶׁל ג'וֹרְדֶּן, הָאֱנוֹשִׁיִּים וְהַמִּקְצוֹעִיִּים, מְיַיצְּרִים הִזְדַּהוּת רְחוֹקָה שֶׁמְּאַפְשֶׁרֶת לִילָדִים רַבִּים בְּרַחֲבֵי הָעוֹלָם לְרַצּוֹת לִהְיוֹת כָּמוֹהוּ.
מִצַּד שֵׁנִי, דְּמוּתוֹ שֶׁל מַיְיקֶל עֲבוּר אוֹתָם יְלָדִים תָּמִיד תִּישָּׁאֵר מְרוּחֶקֶת, בִּלְתִּי מוּשֶּׂגֶת וּבְכָךְ מְיַיצֶּרֶת חֲלוֹם שֶׁאֵלָיו הֵם שׁוֹאֲפִים אַךְ יוֹדְעִים שֶׁהוּא לֹא בַּר הַגְשָׁמָה.
הַדּוּאָלִיּוּת הַמְּרַתֶּקֶת הַזֹּאת מְיַיצֶּרֶת הַשְׁפָּעָה רַחֲבַת הֶיקֵּף עַל כָּל מִי שֶׁנִּתְקַל בִּדְמוּתוֹ.

תִּזְמוּן

וִויְלְט צֶ'מְבֶּרְלִין, קָארִים עַבְּדוּל גַ'בָּאר, מֵגִ'יק ג'וֹנְסוֹן, לַארִי בִּירְד.
שַׂחְקָנִים אֵלֶּה שֶׁקָּדְמוּ לְג'וֹרְדֶּן וְיִיתָּכֵן שֶׁאַף הָיוּ טוֹבִים מִמֶּנּוּ פָּעֲלוּ בִּתְקוּפָה שֶׁבָּהּ הַמֶּדְיָה הָיְיתָה בְּחִיתּוּלֶיהָ וְלֹא אִפְשְׁרָה חֲשִׂיפָה גְּדוֹלָה שֶׁל יְכוֹלוֹתֵיהֶם.
בְּתוֹקֶפֶת ג'וֹרְדֶּן, לְעוּמַּת זֹאת, הַטֶּלֶוִויזְיָה הָיְיתָה מְפוּתַּחַת יוֹתֵר וְהִצְלִיחָה לְהָנְגִישׂ אֶת הַלִּיגָה הַטּוֹבָה בָּעוֹלָם אֶל אֲנָשִׁים גַּם מֵעֵבֶר לַיָּם.
גַּם כַּיּוֹם אֲנָשִׁים שֶׁאֵין לָהֶם שׁוּם עִנְיָין בְּכַדּוּרְסַל יוֹדְעִים אֶת שְׁמוֹ שֶׁל מַיְיקֶל ג'וֹרְדֶּן (בְּדוֹמֶה לְמֶסִי וְרוֹנַאלְדּוֹ בְּכַדּוּרֶגֶל).
ג'וֹרְדֶּן הוֹפִיעַ בְּדִיּוּק בַּזְּמַן שֶׁבּוֹ הַגְּלוֹבָּלִיזַצְיָה הִתְחִילָה וְאִפְשְׁרָה לִבְנוֹת אֶת הַמִּיתוֹס שֶׁל ג'וֹרְדֶּן בְּאוֹפֶן שֶׁיַּתְאִים גַּם לַאֲנָשִׁים הָרְחוֹקִים מֵאַרְצוֹת הַבְּרִית.

מִצַּד שֵׁנִי, הַמֶּדְיָה לֹא הָיְיתָה מַסְפִּיק מְפוּתַּחַת כְּמוֹ הַיּוֹם בִּשְׁבִיל שֶׁתִּהְיֶה נְגִישׁוּת לְכָל מִילָּה אוֹ מַעֲשֶׂה שֶׁל הַשַּׂחְקָנִים.
אַחַת הַסִּיבּוֹת שֶׁכַּנִּרְאֶה יִהְיֶה קָשֶׁה לַשַּׂחְקָנִים כַּיּוֹם לִבְנוֹת סְבִיבָם הִילָּה מִיתִית (עוֹד מוּקְדָּם לְדַעַת, הַהִיסְטוֹרְיָה תִּשְׁפּוֹט) הִיא שֶׁשַּׂחְקָנִים כַּיּוֹם מִסְתּוֹבְבִים עִם זָנָב אָרוֹךְ שֶׁל עִיתּוֹנָאִים שֶׁמְּתַעֲדִים כָּל רֶגַע בַּחַיִּים שֶׁלָּהֶם.
דְּמוּיוֹת מִיתִיּוֹת צְרִיכוֹת שֶׁתִּהְיֶה סְבִיבָן תְּחוּשָׁה שֶׁל מִסְתּוֹרִין.
חוֹסֶר הַוַּודָּאוּת בְּנוֹגֵעַ לִדְמוּתָן הִיא חֵלֶק מֶרְכָּזִי בִּבְנִיַּית הַדְּמוּת שֶׁלָּהֶן כִּמְפוּרְסֶמֶת אַךְ לֹא מוּנְגֶּשֶׁת.
בִּתְקוּפַת ג'וֹרְדֶּן, לְעוּמַּת זֹאת, הָאִינְטֶנְסִיבִיּוּת שֶׁל הַתִּקְשׁוֹרֶת וְהָרֶיְיטִינְג לֹא גְּבוֹהִים כְּמוֹ הַיּוֹם וְכָךְ ג'וֹרְדֶּן הִתְהַוּוֹה כְּשַׂחְקָן שֶׁנִּיתָּן לִרְאוֹת אוֹתוֹ אַךְ אִי אֶפְשָׁר לָגֶשֶׁת לִדְמוּתוֹ בְּאוֹפֶן מָלֵא.
הוּא לֹא הָיָה צָרִיךְ לְהַעֲלוֹת סִרְטוֹנִים שֶׁלּוֹ אוֹכֶל הַמְבּוּרְגֵּר אוֹ מְשַׂחֵק עִם יְלָדָיו.
הוּא הָיָה יָכוֹל לְהִתְרַכֵּז אַךְ וְרַק בְּכַדּוּרְסַל וּלְהַשְׁאִיר אֶת דְּמוּתוֹ הָאֱנוֹשִׁית בַּבַּיִת.
עֲבוּר הַצּוֹפִים, מַיְיקֶל ג'וֹרְדֶּן הָיָה רַק אֶחָד – עַל הַמִּגְרָשׁ.

אָמְנָם, הַתִּזְמוּן הוּא אֵלֵמֶנְט שְׁרִירוּתִי.
הָעוּבְדָּה שֶׁגּ'וֹרְדֶּן הָיָה פָּעִיל בְּדִיּוּק בַּמָּקוֹם הַנָּכוֹן בַּזְּמַן הַנָּכוֹן אֲמוּרָה לְהוֹרִיד מֵעֶרְכּוֹ שֶׁל הַסִּיפּוּר.
אַךְ הַנְּקוּדָּה הַמְּעַנְיֶינֶת הִיא שֶׁדַּוְוקָא הָעוּבְדָּה שֶׁמְּדוּבָּר בְּמַזָּל טָהוֹר הוֹפֶכֶת אֶת הַסִּיפּוּר לְגָדוֹל יוֹתֵר וּפָחוֹת מוּבָן.
כּוֹחָם שֶׁל הַבִּיטֵלְס קָשׁוּר בְּאוֹפֶן אָדוּק לַתְּקוּפָה שֶׁבָּהּ הֵם פָּעֲלוּ – שְׁנוֹת הַשִּׁישִּׁים.
הַיְּכוֹלֶת שֶׁלָּהֶם לְנַצֵּל אֶת הַתְּקוּפָה שֶׁבָּהּ הֵם נִמְצְאוּ רַק תָּרְמָה לְכָךְ שֶׁהַהַצְלָחָה שֶׁלָּהֶם הָיְיתָה חַסְרַת תַּקְדִּים.
הַתִּזְמוּן, עַל אַף הַשְּׁרִירוּתִיּוּת שֶׁלּוֹ מַצְלִיחַ לְיַיצֵּר סִיפּוּרִים יוֹתֵר גְּדוֹלִים מִמָּה שֶׁהֵם "בֶּאֱמֶת" וּלְהוֹסִיף לוֹ אֶת הַמַּזָּל, אֶת הָעוּבְדָּה שֶׁאֲפִילּוּ הַזְּמַן עוֹבֵד לְטוֹבָתָם שֶׁל גִּיבּוֹרֵי הַסִּיפּוּר.
אֲפִילּוּ בַּזְּמַן ג'וֹרְדֶּן שָׁלַט.

פּוֹלִיטִיקָה

אַחַת הַסִּיבּוֹת לְהַצְלָחַת הַמִּיתוֹסִים הַיְּוָונִיִּים (וּבְמִידָּה פְּחוּתָה גַּם הָרוֹמִיִּים) וְהַשְׁפָּעָתָם הָרְחָבָה הִיא שֶׁהֵם נִבְנוּ עַל יְדֵי הָאִימְפֶּרְיָה שֶׁל אוֹתָהּ תְּקוּפָה.
מִי שֶׁאָז שָׁלְטָה לְלֹא עוֹרְרִין בָּעוֹלָם וּמִתּוֹכָהּ צָמְחָה הָאֵלִיטָה הַפּוֹלִיטִית וְהָאִינְטֵלֶקְטוּאָלִית הָיְיתָה יְכוֹלָה לְסַפֵּר אֶת הַסִּיפּוּר שֶׁלָּהּ בַּתְּפוּצָה הָרְחָבָה בְּיוֹתֵר.
הַגִּיבּוֹרִים שֶׁלָּהּ נַעֲשׂוּ אוּנִיבֶרְסָלִיִּים פָּשׁוּט מִשּׁוּם שֶׁ"דַּעַת הַקָּהָל" הָעוֹלָמִית הָיְיתָה שַׁיֶּיכֶת לָהּ בְּאוֹפֶן בִּלְעָדִי.
כַּיּוֹם, לַמַּעֲצָמָה הַזֹּאת קוֹרְאִים אַרְצוֹת הַבְּרִית.
מֶרְכָּזִיּוּתָהּ הַפּוֹלִיטִית וְהַכְתָּרָתָהּ כַּ"מַעֲצָמָה הַגְּדוֹלָה בְּעוֹלָם", הַהַשְׁפָּעָה שֶׁלָּהּ בַּתְּחוּם הַטֶּכְנוֹלוֹגִי וְהָעוּבְדָּה שֶׁהִיא מְיַיצֶּגֶת עֲבוּר רַבִּים אֶת הַקִּדְמָה אִפְשְׁרָה לָהּ לִבְנוֹת מִיתוֹסִים שֶׁהַתְּהוּדָה שֶׁלָּהֶם גְּדוֹלָה יוֹתֵר.
אִם נִיקַּח לְדוּגְמָה אֶת הַכַּדּוּרֶגֶל, הָיָה נִיתָּן לְצַפּוֹת שֶׁהַגִּיבּוֹרִים שֶׁל הַמִּשְׂחָק הַפּוֹפּוּלָרִי בְּיוֹתֵר בָּעוֹלָם יִהְיוּ דּוֹמִינַנְטִיִּים יוֹתֵר מֵאֲשֶׁר שֶׁל עֲנַף סְפּוֹרְט מִשְׁנִי יוֹתֵר.
אַךְ הָעוּבְדָּה שֶׁהַכַּדּוּרֶגֶל מִתְרַחֵשׁ בְּאֵירוֹפָּה שֶׁהַתַּרְבּוּת שֶׁלָּהּ פָּחוֹת הֲמוֹנִית וְהַתִּקְשׁוֹרֶת בָּהּ מְרוּסֶּנֶת יוֹתֵר הוֹפֶכֶת אֶת הַכּוֹכָבִים שֶׁל הַמִּשְׂחָק לִידוּעִים פָּחוֹת.
כַּמּוּת הַהַיְילַיְיטְס שֶׁל שַׂחְקָנֵי כַּדּוּרְסַל , הָעִיסּוּק הַמַּתְמִיד בִּסְטָטִיסְטִיקָה וּבְשִׂיאִים שֶׁנִּשְׁבָּרִים כָּל יוֹם נוֹתֶנֶת לַצּוֹפֶה תְּחוּשָׁה שֶׁהוּא רוֹאֶה הִיסְטוֹרְיָה לְנֶגֶד עֵינָיו.
הוּא מַמְשִׁיךְ לַעֲקוֹב בַּאֲדִיקוּת כְּדֵי לֹא לְפַסְפֵס אַף רֶגַע "הִיסְטוֹרִי" וּבְכָךְ מְחַזֵּק אֶת הָרֶיְיטִינְג שֶׁל הַמִּשְׂחָק וְאֶת הַכֹּחַ שֶׁיֵּשׁ לוֹ לְהַשְׁפִּיעַ עַל אֲנָשִׁים.
וּכְכָל שֶׁאֲנָשִׁים מִתְחַבְּרִים יוֹתֵר חָזָק לְכַדּוּרְסַל, הֵם מִתְחַבְּרִים לַדְּמוּיוֹת הַמִּיתִיּוֹת שֶׁלּוֹ, וּבְרֹאשָׁם לַגּ'וֹרְדֶּן.

הַשְׁוָואוֹת

מֵאָז ג'וֹרְדֶּן, שׁוֹאֲלִים אֶת עַצְמָם יוֹם-יוֹם אוֹהֲדֵי הַכַּדּוּרְסַל מִיהוּ הַשַּׂחְקָן הֲכִי טוֹב בָּעוֹלָם.
כָּל דִּיּוּן שֶׁכְּזֶה יִכְלוֹל בְּהֶכְרֵחַ אֶת ג'וֹרְדֶּן, וַאֲפִילּוּ מִי שֶׁיִּיטְעֲנוּ שֶׁאַחֲרָיו בָּאוּ גְּדוֹלִים מִמֶּנּוּ יִצְטָרְכוּ לַעֲמוֹד מוּל הַחוֹמָה הַבְּצוּרָה שֶׁל הַקּוֹנְצֶנְזוּס שֶׁהוּא יָצַר.
הַשְּׁאֵלָה "מֶה הָיָה קוֹרֶה אִילּוּ מַיְיקֶל הָיָה מִשְׂחָק כַּיּוֹם?" שֶׁנִּשְׁאַלְתָּ רַבּוֹת לֹא בֶּאֱמֶת מְשַׁנָּה.
הַהַשְׁוָואוֹת הָאֵלֶּה בֵּין תְּקוּפוֹת הִיא בִּלְתִּי אֶפְשָׁרִית אַךְ לַמְרוֹת זֹאת הֵן מַמְשִׁיכוֹת עַד הַיּוֹם לְהַעֲסִיק אֲנָשִׁים רַבִּים בְּרַחֲבֵי הָעוֹלָם.
הָאוֹבְּסֶסְיָה וְהַלַּהַט שֶׁמִּתְלַוִּוים לְוִויכּוּחִים הָאֵלֶּה רַק מְחַזְּקִים אֶת דְּמוּתוֹ שֶׁל מִי שֶׁצָּרִיךְ לַעֲבוֹר אוֹתוֹ בִּשְׁבִיל לְהַגִּיעַ לַפִּסְגָּה שֶׁל עֲנַף הַכַּדּוּרְסַל וְאוּלַי שֶׁל הַסְּפּוֹרְט כּוּלּוֹ.
הַוַּואקוּם שֶׁנּוֹצַר לְאַחַר שֶׁגּ'וֹרְדֶּן תָּלָה אֶת הַנַּעֲלַיִים חִייֵּב אֶת הָאֲמֵרִיקָאִים חַסְרֵי הַסַּבְלָנוּת לְמַלֵּא אֶת הַנַּעֲלַיִים שֶׁלּוֹ בִּדְמוּיוֹת אֲחֵרוֹת.
בְּכָךְ הֵם מְחַזְּקִים דְּמוּיוֹת קַיָּימוֹת (קוֹבִּי, לֶבְּרוֹן) אַךְ גַּם בְּאוֹפֶן אִירוֹנִי הֵם מְיַיצְּרִים בְּכָךְ עוֹד נִדְבָּךְ לַסִּיפּוּר הַלֹּא-גָּמוּר לְעוֹלָם שֶׁל אֱלוֹהֵי הַכַּדּוּרְסַל.
כְּכָל שֶׁיַּשְׁווּ אֵלָיו יוֹתֵר שַׂחְקָנִים, כָּךְ תְּגַדֵּל הַתְּחוּשָׁה בְּקֶרֶב רַבִּים שֶׁאֲפִילּוּ עוֹד כַּמָּה עֲשׂוֹרִים לֹא יִהְיֶה נִיתָּן לְהִתְקָרֵב לַדּוֹמִינַנְטִיּוּת שֶׁל הַשַּׂחְקָן הַזֶּה שֶׁשְּׁמוֹ מַיְיקֶל ג'וֹרְדֶּן.
הַמִּיתוֹס, כָּאָמוּר, נִיזּוֹן מֵהַהִיסְטוֹרְיָה אַךְ הוּא לֹא מְחוּיָּב אֵלֶיהָ בְּאוֹפֶן מָלֵא וּבְאוֹפֶן אוֹרְגָּנִי מַחֲלִיט אִילּוּ אֲמִיתּוֹת הִיסְטוֹרִיּוֹת לְהַשְׁאִיר.
ג'וֹרְדֶּן, אֲפִילּוּ שֶׁכְּבָר לְמַעְלָה מֵעָשׂוֹר לֹא לָבַשׁ אֶת הַגּוּפִיָּיה מִסְפַּר 23 (מִסְפָּר שֶׁגַּם הוּא תָּרַם לִבְנִיָּיתוֹ שֶׁל הַמִּיתוֹס סְבִיבוֹ וּמְקוּשָּׁר בְּאוֹפֶן מוּחְלָט אֵלָיו) מַמְשִׁיךְ לִהְיוֹת נוֹכַח בְּמִשְׂחַק הַכַּדּוּרְסַל.

יֵשׁ עוֹד הַרְבֵּה צְדָדִים לַמִּיתוֹס שֶׁשְּׁמוֹ מַיְיקֶל ג'וֹרְדֶּן וַאֲנִי מְקַוֶּוה שֶׁהִנַּחְתִּי כָּאן קַרְקַע לַדִּיּוּן קְצָת אַחֵר.
תַּרְגִּישׁוּ חוֹפְשִׁי לְהִיכָּנֵס בִּי בַּתְּגוּבוֹת.

הַמִּיתוֹס, נוֹשֵׂא שֶׁלֹּא נִידּוֹן מַסְפִּיק בְּהֶקְשֵׁרִים סְפּוֹרְטִיבִיִּים בְּנִיגּוּד לִתְחוּמֵי תַּרְבּוּת אֲחֵרִים, יָכוֹל לָבוֹא בְּצוּרוֹת שׁוֹנוֹת.
הוּא יָכוֹל לִהְיוֹת סְבִיב מִשְׂחַק (מִשְׂחָק 7 בֵּין גּוֹלְדֶּן סְטֵיְיט לִקְלִיבְלֵנְד), סְבִיב רְגָעִים מְכוֹנְנִים (הַשְּׁלָשָׁה שֶׁל קָוַואי בַּחֲצִי גְּמַר הַמִּזְרָח), סְבִיב קְבוּצוֹת (דָּאלָאס שֶׁל 2011, ג"ס שֶׁל הַשָּׁנִים הָאַחֲרוֹנוֹת וְהַלֵּיְיקֶרְס שֶׁל שָׁאקוֹבִּי) אוֹ סְבִיב יְרִיבוּיוֹת בִּלְתִּי נִשְׁכָּחוֹת (מֶסִי-רוֹנַאלְדּוֹ, פֶדֶרֶר-נָדַאל-דְג'וּקוֹבִיץ').
רַק אַחַת לְכַמָּה דּוֹרוֹת הַמִּיתוֹס מְקַבֵּל דְּמוּת אַחַת, מוּשְׁלֶמֶת, שֶׁנִּקְשֶׁרֶת בְּאוֹפֶן אָדוּק לְמִשְׂחָק שֶׁאוֹתוֹ הוּא מִשְׂחָק.
אֲמַרְתֶּם כַּדּוּרְסַל, אֲמַרְתֶּם מַיְיקֶל ג'וֹרְדֶּן.

אֲסַיֵּים בְּסִיפּוּר שֶׁלְּדַעְתִּי מְתַמְצֵת בְּאוֹפֶן מוּשְׁלָם אֶת כָּל הָאָמוּר לְעֵיל: פַּעַם הִתְבַּקֵּשׁ מַיְיקֶל ג'וֹרְדֶּן עַל יְדֵי הָעִיתּוֹנָאִים לְהָגִיב לְאֵירוּעַ פּוֹלִיטִי שֶׁהָיָה קָשׁוּר בְּגִזְעָנוּת נֶגֶד שְׁחוֹרִים בְּאַרְצוֹת הַבְּרִית.
לְאַחַר שֶׁסֵּירֵב הוּא נִשְׁאַל מַדּוּעַ הוּא לֹא מוּכָן לְהִתְיַיחֵס, הוּא עָנָה בַּמִּשְׁפָּט הָאַיָּיקוֹנִי: גַּם רֶפּוּבְּלִיקָנִים קוֹנִים נַעֲלַיִים.