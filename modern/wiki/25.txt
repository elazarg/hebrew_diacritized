דּוֹר שָׁלוֹם
דּוֹר שָׁלוֹם (אוֹ דּוֹר שָׁלֵם דּוֹרֵשׁ שָׁלוֹם) הָיְיתָה תְּנוּעָה חֶבְרָתִית-פּוֹלִיטִית שֶׁנּוֹסְדָה בְּ-5 בְּנוֹבֶמְבֶּר 1995 עֵקֶב הַזַּעֲזוּעַ שֶׁפָּקַד אֶת הַחֶבְרָה הַיִּשְׂרְאֵלִית בְּעִקְבוֹת רֶצַח יִצְחָק רַבִּין.
הַתְּנוּעָה הוּקְמָה עַל יְדֵי טַל זִילְבֶּרְשְׁטֵיְין, נוֹעַם קֶדֶם, זִיו תִּירוֹשׁ, מוֹטִי חָבֵר, הַקּוֹפִּירַיְיטֵר אֲבִירָם פִידֵל (שֶׁאַף הָגָה עֲבוּר הָעֲמוּתָּה אֶת שְׁמָהּ וְאֶת הַסִּיסְמָה "דּוֹר שָׁלֵם דּוֹרֵשׁ שָׁלוֹם"), נִמְרוֹד רוּבִּי, רָפִי בַּרְזִילַי, רוֹנֵן חַכִּימִי, תַּמִּי אֱיָיל, אוּדִי נֶטַע וְגָדִי כָּץ, תַּחַת חָסוּתוֹ שֶׁל אִישׁ הָעֲסָקִים וְזוֹכֶה פְּרַס יִשְׂרָאֵל דֹּב לָאוּטְמָן.
הַזַּעֲזוּעַ מֵהָרֶצַח סָחַף אַחֲרָיו רָצוֹן לִפְעוֹל פְּעוּלָּה מַעֲשִׂית לְעִיצּוּב פְּנֵי הַחֶבְרָה בְּיִשְׂרָאֵל לְדֵמוֹקְרָטִית וְשִׁיוְֹויוֹנִית יוֹתֵר.
הַתְּנוּעָה שָׁאֲפָה לְחוֹלֵל שִׁינּוּי בְּיִשְׂרָאֵל לִקְהִילָּה הַנּוֹטֶלֶת אַחְרָיוּת עַל הַנַּעֲשֶׂה בִּסְבִיבָתָהּ, כְּמֵעֵין הֶמְשֵׁךְ לְ"נוֹעַר הַנֵּרוֹת" (בְּנֵי הַנּוֹעַר, שֶׁלְּאַחַר הָרֶצַח, הִתְאַבְּלוּ בַּהֲמוֹנֵיהֶם עַל רַבִּין).
כָּךְ לְמָשָׁל פָּעֲלוּ מִתְנַדְּבֵי הַתְּנוּעָה בִּשְׁכוּנוֹת מְצוּקָה בְּחִינּוּךְ וְעָזְרָה לִילָדִים.
בִּתְקוּפַת שִׂיא פְּרִיחָתָהּ שֶׁל הַתְּנוּעָה עָמַד בְּרֹאשָׁהּ יוּבָל רַבִּין, בְּנוֹ שֶׁל רֹאשׁ הַמֶּמְשָׁלָה הַמָּנוֹחַ יִצְחָק רַבִּין.

הֲקָמָה וּפְעִילוּת
דּוֹר שָׁלֵם דּוֹרֵשׁ שָׁלוֹם הוּקְמָה עַל יְדֵי קְבוּצַת נְעָרִים אֲשֶׁר הִתְאַחֲדוּ בְּמַטָּרָה לִפְעוֹל לְמַעַן הֶחָזוֹן שֶׁנִּקְטַע בְּעִקְבוֹת רֶצַח רֹאשׁ מֶמְשֶׁלֶת יִשְׂרָאֵל, יִצְחָק רַבִּין.
הַתְּנוּעָה הֵחֵלָּה בִּפְעִילוּתָהּ בְּמַהֲלַךְ תְּקוּפַת הַשִּׁבְעָה כַּאֲשֶׁר נוֹעַר הַנֵּרוֹת נֶאֶסְפוּ בְּמֶרְכַּז תֵּל אָבִיב כְּחֵלֶק מִתַּהֲלִיךְ הַהִתְאַבְּלוּת עַל הָרֶצַח.
מְיַיסְּדֵי תְּנוּעָה הֶחֱלִיטוּ לְשַׁמֵּר אֶת הַמּוֹרֶשֶׁת שֶׁל יִצְחָק רַבִּין.
דֹּב לָאוּטְמָן הֵחֵל בְּמִימּוּן הַתְּנוּעָה וְאֵלָיו הִצְטָרְפוּ מְמַנִּים נוֹסָפִים.
הַפְּעוּלָּה הָרִאשׁוֹנָה הָיְיתָה עֲמִידָה מוּל בֵּיתוֹ שֶׁל שִׁמְעוֹן פֶּרֶס (מַחֲלִיפוֹ שֶׁל רַבִּין) בִּימֵי שִׁישִּׁי בְּאוֹת תְּמִיכָה וַחֲלוּקַּת אַלְפֵי שְׁלָטִים שֶׁל "דּוֹר שָׁלֵם דּוֹרֵשׁ שָׁלוֹם".
דּוֹר שָׁלוֹם נִרְשְׁמָה כַּעֲמוּתָּה בְּפֶבְּרוּאָר 1996.
מַטְּרוֹתֶיהָ שֶׁל הָעֲמוּתָּה, לְפִי תְּעוּדַת הָרִישּׁוּם, הֵן: חִינּוּךְ בְּנֵי הַנּוֹעַר בִּפְרָט, וְהַצִּיבּוּר בִּכְלָל, לְתַרְבּוּת דֶּמוֹקְרָטִית בְּאֶמְצָעוּת הַסְבָּרָה, פִּרְסוּם וּפְעִילוּיוֹת חֶבְרָתִיּוֹת וְכֵן תְּמִיכָה בְּקִידּוּם תַּהֲלִיךְ הַשָּׁלוֹם בֵּין יִשְׂרָאֵל לְשֶׁכַּנּוֹתֶיהָ.
חוֹדֶשׁ לְאַחַר הֲקָמָתָהּ הִצְטָרְפוּ לְדוֹר שְׁלוֹם אַלְפֵי מִתְנַדְּבִים וּבְתוֹם חֲצִי שָׁנָה הִיא מָנְתָה מֵעַל לַעֲשֶׂרֶת אֲלָפִים פְּעִילִים בְּשִׁבְעָה סְנִיפִים בְּרַחֲבֵי הָאָרֶץ.

בְּמַהֲלַךְ תְּקוּפַת הִיוָּוסְדוּת הָעֲמוּתָּה הִתְגַּבֵּשׁ גַּרְעִין קָטָן שֶׁל פְּעִילִים בְּשָׂכָר.
טַל זִילְבֶּרְשְׁטֵיְין מוּנָּה לְתַפְקִיד הַמַּנְכַּ"ל וְנוֹעַם קֶדֶם מוּנָּה לְתַפְקִיד הַדּוֹבֵר וּמוֹטִי חָבֵר כְּאַחְרַאי סְנִיפִים וּפְעִילִים.
בָּחוֹדָשִׁים הַבָּאִים שׁוּרָה שֶׁל פְּעִילוּיוֹת הֶעֶלְתָה אֶת דּוֹר שָׁלוֹם לַתּוֹדָעָה הַצִּיבּוּרִית, בֵּינֵיהֶן :הַפְגָּנָה מוּל בֵּית נְתַנְיָהוּ בִּקְרִיאָה לְהַמְשִׁיךְ בְּדֶרֶךְ הַשָּׁלוֹם, אִרְגּוּן עֲצֶרֶת הִזְדַּהוּת עִם חַיָּילֵי צַהַ"ל וּמַעֲקָב אַחַר הַהֲסָתָה בְּתִקְשׁוֹרֶת יְמָנִית.
מְאוּחָר יוֹתֵר אוּרְגְּנָה עֲצֶרֶת גְּדוֹלָה בְּכִיכַּר רַבִּין בְּהִשְׁתַּתְּפוּתָהּ שֶׁל לֵאָה רַבִּין.

לְאַחַר בְּחִירוֹת 96 לַכְּנֶסֶת הוּעֲצַם כּוֹחָהּ שֶׁל דּוֹר שָׁלוֹם עִם הִצְטָרְפוּתוֹ שֶׁל יוּבָל רַבִּין, בְּנוֹ שֶׁל רֹאשׁ הַמֶּמְשָׁלָה הַמָּנוֹחַ, יִצְחָק רַבִּין.
פְּעִילוּתוֹ הַצִּיבּוּרִית שֶׁל יוּבָל רַבִּין הֵחֵלָּה לְאַחַר רֶצַח אָבִיו כְּחֵלֶק מֵהֶחָזוֹן לְקַדֵּם אֶת הַמּוֹרֶשֶׁת שֶׁנִּקְטְעָה בְּטֶרֶם עֵת.
הוֹפָעָתוֹ הַצִּיבּוּרִית הָרִאשׁוֹנָה כְּמִי שֶׁעוֹמֵד בְּרֹאשׁ דּוֹר שָׁלוֹם הָיְיתָה בַּעֲצֶרֶת שֶׁקִּייְּמָה הַתְּנוּעָה בְּרַחֲבַת מוּזֵיאוֹן תֵּל אָבִיב.
כַּאֲשֶׁר נִדְרַשׁ לְיַיצֵּג אֶת דּוֹר שָׁלוֹם בְּמִפְגָּשִׁים בְּרַחֲבֵי הָעוֹלָם הוּא קִיבֵּל אֶת הַתּוֹאַר יוֹ"ר הַתְּנוּעָה.
כְּשָׁנָה לְאַחַר הֲקָמָתָהּ, דּוֹר שָׁלוֹם צָבְרָה מֵעַל לְ-30 אֶלֶף פְּעִילִים.
בְּמַהֲלַךְ כְּהוּנָּתוֹ שֶׁל יוּבָל רַבִּין הַתְּנוּעָה הָיְיתָה מְעוֹרֶבֶת בִּפְעִילוּת חֶבְרָתִית חִינּוּכִית, וְהוּא יִיצֵּג אוֹתָהּ בְּמִפְגָּשִׁים הַנּוֹעָדוֹ לְקַדֵּם אֶת מַטְּרוֹתֶיהָ.
תְּחוּשַׁת הַזַּעֲזוּעַ מֵהָרֶצַח תּוּעֲלֶה לְמֶסֶר פּוֹלִיטִי בְּעַד הַשָּׁלוֹם וְהוּשְׁקְעוּ מַשְׁאַבִּים לְמַעַן צִמְצוּם פְּעָרִים חֶבְרָתִיִּים.
בְּמִסְגֶּרֶת דּוֹר שָׁלוֹם פָּעֲלוּ אִרְגּוּנֵי נוֹעַר שֶׁעָסְקוּ בֵּין הַיֶּתֶר בַּמִּפְגָּשִׁים בֵּין בְּנֵי נוֹעַר בַּעֲלֵי רֶקַע שׁוֹנֶה וּמִגְוַון שִׁיּוּכִים פּוֹלִיטִיִּים.
בִּתְנוּעָה צָמְחוּ פְּעִילוּיוֹת לְקִידּוּם הַמֶּסֶר הַחִינּוּכִי-חֶבְרָתִי אֲשֶׁר הִתְפַּתְּחוּ לִהְיוֹת גּוּפִים עַצְמָאִיִּים שֶׁשָּׂרְדוּ גַּם שָׁנִים לְאַחַר שֶׁתְּנוּעַת דּוֹר שָׁלוֹם חָדְלָה מִלְּהִתְקַיֵּים: תְּנוּעַת חִינּוּךְ יִשְׂרְאֵלִי (ח"י), עֲמוּתַּת צ.ב.ע - צְעִירִים בּוֹנִים עָתִיד וּתְנוּעַת אַחֲרַיי! (הֲכָנַת בְּנֵי נוֹעַר לַשֵּׁירוּת).
בְּשִׁלְהֵי 1998 יוּבָל רַבִּין הִתְפַּטֵּר מִתַּפְקִידוֹ וְהִתְנַתֵּק מִתְּנוּעַת דּוֹר שָׁלוֹם.

מְעוֹרָבוּת בְּפוֹלִיטִיקָה וּפֵירוּק הָעֲמוּתָּה
הַתְּנוּעָה הִתְמוֹדְדָה בִּבְחִירוֹת הַמּוּנִיצְפָּאלִיּוֹת בְּ-1998 וְזָכְתָה בְּמִסְפַּר מוֹשָׁבִים בַּמּוֹעָצוֹת הַמְּקוֹמִיּוֹת בְּרַחֲבֵי הָאָרֶץ, מִתּוֹכָם שְׁלוֹשָׁה בְּעִירִיַּית תֵּל אָבִיב-יָפוֹ.
כְּמוֹ כֵן זָכְתָה הַתְּנוּעָה בְּרוֹב גָּדוֹל בַּבְּחִירוֹת לַאֲגוּדַּת הַסְּטוּדֶנְטִים שֶׁל אוּנִיבֶרְסִיטַת תֵּל אָבִיב בְּאוֹתָהּ שָׁנָה, וּמַנְהִיגָהּ, אֶרֶז אֶשֶׁל, הָיָה הָרוּחַ הֶחָיָה בְּהַפְגָּנוֹת הַסְּטוּדֶנְטִים לְהוֹרָדַת שְׂכַר הַלִּימּוּד, שֶׁנֶּעֶרְכוּ בִּתְחִילַּת שְׁנַת הַלִּימּוּדִים 1998-9.

שְׁמָהּ שֶׁל הָעֲמוּתָּה נִקְשַׁר עִם "פָּרָשַׁת עֲמוּתּוֹת בָּרָק" בַּחֲשָׁד כִּי שִׁימְּשָׁה לְצוֹרֶךְ אִיסּוּף תְּרוּמוֹת בִּלְתִּי חוּקִּיּוֹת לְמִימּוּן קַמְפֵּיְין הַבְּחִירוֹת שֶׁל אֵהוּד בָּרָק בְּ-1999, בֵּין הַשְּׁאָר עַל יְדֵי טַל זִילְבֶּרְשְׁטֵיְין וְיִצְחָק הֶרְצוֹג, אַךְ הַתִּיקִים נִסְגְּרוּ עֵקֶב חוֹסֶר רְאָיוֹת וְהַפָּרָשָׁה הִסְתַּיְּימָה עִם הַחְלָטַת פְּרַקְלִיטוּת הַמְּדִינָה וְהַיּוֹעֵץ הַמִּשְׁפָּטִי לַמֶּמְשָׁלָה.

בִּתְחִילַּת הֶעָשׂוֹר הָרִאשׁוֹן שֶׁל הַמֵּאָה הָ-21 חָדְלָה פְּעִילוּתָהּ שֶׁל הָעֲמוּתָּה.
בְּ-3 בְּדֵצֶמְבֶּר 2009 הוּצָא לָעֲמוּתָּה צַו פֵּירוּק בְּשֶׁל פְּשִׁיטַת רֶגֶל.