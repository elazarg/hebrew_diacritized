כָּל יַלְדוּתִי נֶחְשַׁבְתִּי יַלְדָּה שְׁמַנְמַנָּה, מִכִּיתָּה א' אֲנִי זוֹכֶרֶת אֶת עַצְמִי מַרְגִּישָׁה שְׁמֵנָה וְלֹא כְּמוֹ כּוּלָּם, מַעֲדִיפָה לָשֶׁבֶת עַל הַסַּפְסָל בַּהַפְסָקוֹת, לְהִתְנַדֵּב וְלִהְיוֹת הַיַּלְדָּה שֶׁעוֹמֶדֶת וּמְגַלְגֶּלֶת בְּחֶבֶל וּבִכְלָלֵי שָׂנֵאתִי מִשְׂחֲקֵי חֶבְרָה עִם פְּעִילוּת גּוּפָנִית, הֶעֱדַפְתִּי לִקְרוֹא סְפָרִים, לִלְמוֹד וְאָכֵן הָיִיתִי יַלְדָּה חֲרוּצָה וּמְקוּבֶּלֶת אֲבָל "פַּדְלָאָה".
בְּגִיל 17 הִגַּעְתִּי לְמִשְׁקָל גָּבוֹהַּ שֶׁל 105 קִילוֹ "תָּפַסְתִּי אֶת עַצְמִי בַּיָּדַיִים"  וְיָרַדְתִּי 40 קִילוֹ.
מֵאָז וְעַד הַיּוֹם (בַּת  28 לְלֹא לֵידוֹת אוֹ שִׁינּוּיִים הוֹרְמוֹנָלִיִּים קִיצוֹנִיִּים) עָלִיתִי אֶת כּוּלָּם, יָרַדְתִּי שׁוּב, עָלִיתִי שׁוּב וְיָרַדְתִּי שׁוּב.
בְּקִיצּוּר מִי שֶׁסּוֹבֵל מֵעוֹדֶף מִשְׁקָל מַכִּיר אֶת הַהַרְגָּשָׁה, "יוֹ-יוֹ" , נָסִיתִי דִּיאֵטוֹת טוֹבוֹת וּמְאוּזָּנוֹת יוֹתֵר  כָּאֵלֶּה וּפָחוֹת.
(דִּיאֵטָן שֶׁל קופ"ח, קְבוּצַת חֵלִי מָמָן, קְבוּצַת שׁוֹמְרֵי מִשְׁקָל, 17 הַיָּמִים) אֲנִי מַצְלִיחָה לָרֶדֶת מִסְפָּר גָּדוֹל שֶׁל קִילוֹגְרָמִים נִכְנֶסֶת לְכוֹשֶׁר אֲבָל לְאַחַר שָׁנָה – שְׁנָתַיִים נִשְׁבֶּרֶת וּמַתְחִילָה לַעֲלוֹת שׁוּב, וְחוֹזֵר חָלִילָה...אֲנִי יוֹדַעַת שֶׁאֲנִי רַק גּוֹרֶמֶת נְזָקִים לַגּוּף עִם הַשִּׁינּוּיִים הָאֵלֶּה, חִילּוּף הָחוֹמָרִים שֶׁלִּי נִפְגַּע וּמִדִּיאֵטָה לַדִּיאֵטָה הַכֹּל קָשֶׁה יוֹתֵר.
אוּכַל- הָפַךְ אֶצְלִי לְדַבֵּר כ"כ אָהוּב וְאוֹיֵיב בְּאוֹתוֹ נְשִׁימָה, יַחֲסֵי הָאַהֲבָה שִׂנְאָה שֶׁלִּי אֵלָיו מִתְחַלְּפִים כָּל כַּמָּה יָמִים, אֵין יוֹם שֶׁעוֹבֵר בְּלִי הַמַּצְפּוּן שֶׁמְּהַדְהֵד לִי בְּנֶפֶשׁ, בִּתְקוּפוֹת שֶׁל עָלֶיהָ בְּמִשְׁקָל אֲנִי נוֹפֶלֶת לַתְּחוּשׁוֹת שֶׁל חוֹסֶר אוֹנִים, יֵאוּשׁ, הַאֲשָׁמָה עַצְמִית, תְּחוּשׁוֹת שְׁלִילִיּוֹת בְּקֶשֶׁר לְעַצְמִי.
אֲנִי  יוֹדַעַת שֶׁמִּשְׁקַל לֹא מַגְדִּיר אֶת הָאִישִׁיּוּת וְהַבֶּנְאָדָם.
הַתְּחוּשׁוֹת נוֹבְעוֹת בְּעִיקָּר מֵהַדֶּרֶךְ בְּמַבָּט מִלְּמַעְלָה שֶׁאֲנִי לֹא מַצְלִיחָה.
אֲנִי לֹא מַצְלִיחָה לַעֲלוֹת עַל דֶּרֶךְ הַמֶּלֶךְ לִתְקוּפָה אֲרוּכָּה (בְּדָגֵשׁ עַל תְּקוּפָה אֲרוּכָּה) בְּכָל מָה שֶׁנּוֹגֵעַ לִתְזוּנָה וּמִשְׁקָל.
הָרְאָיָה שֶׁלִּי בְּקֶשֶׁר לְמַרְאֶה וּלְמִשְׁקָל מְאוֹד בִּיקּוֹרְתִּית , מֵאֲמָרוֹת שֶׁשָּׁמַעְתִּי בְּיַלְדוּת וּמֵאִמָּא שֶׁהָיְתָה בִּיקּוֹרְתִּית לַנּוֹשֵׂא (הַיּוֹם אֲנִי מְבִינָה כַּמָּה הִיא דָּאֲגָה לִי מִצַּד אֶחָד וּמִצַּד שְׁנִי הָרְסָה בִּי חֲלָקִים (הִיא אִמָּא מַדְהִימָה!!!! זֶה לֹא סוֹתֵר))
אֶפְשָׁר לוֹמַר שֶׁנּוֹשֵׂא הַמִּשְׁקָל וְהָאוֹכֶל מַעֲסִיקִים אוֹתִי הַרְבֵּה וּמַשְׁפִּיעִים עָלַיי עַל הַמַּצַּב רוּחַ, עַל הָעֵרֶךְ הָעַצְמִי שֶׁלִּי וְעַל דְּפוּסֵי הַהִתְנַהֲגוּת שֶׁלִּי, מִגִּיל קָטָן אֲנִי מַרְגִּישָׁה שְׁמֵנָה גַּם שֶׁאֲנִי מַרְזָה וְהַמֹּחַ לֹא מַצְלִיחַ לַעֲשׂוֹת שִׁינּוּי תְּפִיסָה אֲמִיתִּי מִבִּפְנִים , הַחֲלוֹם לִהְיוֹת רָזֶה קַיָּים מִכִּיתָּה א' וְעַד הַיּוֹם וְלֹא מִתְגַּשֵּׁם לְצַעֲרִי.
הֶחְלַטְתִּי אַחַת וּלְתָמִיד לְנַסּוֹת לִפְתּוֹר אֶת הַבְּעָיָה מֵהָעוֹמֶק, וּלְנַסּוֹת טִיפּוּל קְבוּצָתִי אוֹ אִישִׁי בְּשִׁיטַת   טִיפּוּל קוֹגְנִיטִיבִי הִתְנַהֲגוּתִי   CBT לְהָבִין אֶת הַמְּנִיעִים וְהַתְּחוּשׁוֹת הַפְּסִיכוֹלוֹגִיּוֹת מֵאֲחוֹרֵי כָּל הַנּוֹשֵׂא הַזֶּה.
בְּמַקְבִּיל הִתְחַלְתִּי בְּדִיקוֹת אִיזּוּן הוֹרְמוֹנָלִי וְחִילּוּף חוֹמָרִים ע"י אַנְדֶּרְקוֹלוֹגִית.
 
אֶשְׂמַח