עַמּוּד הַבַּיִת דֵּעוֹת טוּר אוֹרֵחַ
"אִשְׁתִּי אָמְרָה מִשְׁפָּט שֶׁהִקְפִּיץ לִי אֶת הַפַּעֲמוֹנִים"
"יֵשׁ אֲנָשִׁים שֶׁצְּרִיכִים אֶת זֶה רַק פַּעַם בְּחוֹדֶשׁ וְיֵשׁ פַּעַם בְּחוֹדֶשׁ וָחֵצִי. אֲבָל זֶה בָּטוּחַ שֶׁאֲנָשִׁים שֶׁיּוֹצְאִים לְבַד אֲפִילּוּ פַּעַם בְּחוֹדְשַׁיִים, זֶה מְמַלֵּא אֶת הַמַּצְבֵּרִים - לָתֵת לַשֵּׁנִי וְגַם לָאָדָם בְּעַצְמוֹ" | טוּרוֹ הַשְּׁבוּעִי שֶׁל הַמְּטַפֵּל הָרִגְשִׁי מָרְדְּכַי רוֹט

6
מָרְדְּכַי רוֹט, כ' חֶשְׁוָן תשפ"א 07/11/2020 18:08
תָּגִיּוֹת: טִיפּוּל רִגְשִׁי  מָרְדְּכַי רוֹט

הָיָה זֶה לִפְנֵי כְּשָׁנָה, קִיבַּלְתִּי טֵלֵפוֹן מֵאַבְרֵךְ יָקָר: "מָרְדְּכַי, אֲנִי חַיָּיב לִפְגּוֹשׁ אוֹתְךָ בִּדְחִיפוּת". קָבַעְנוּ זְמַן וְהוּא הִגִּיעַ.

הוּא הָיָה נִרְאֶה אַבְרֵךְ מֵאִיר וִירֵא שָׁמַיִים. וְכָךְ הוּא סִיפֵּר לִי: "אֲנִי כְּבָר נָשׂוּי עֶשֶׂר שָׁנִים, יֵשׁ לָנוּ בָּרוּךְ הַשֵּׁם כְּבָר שִׁבְעָה יְלָדִים שֶׁיִּהְיוּ בְּרִיאִים, אִשְׁתִּי עוֹבֶדֶת וַאֲנִי לוֹמֵד חֵצִי יוֹם וְעוֹבֵד חֲצִי יוֹם.

אֲנִי וְאִשְׁתִּי חַיִּים בָּרוּךְ הַשֵּׁם חַיִּים מְאוּשָּׁרִים. אֲנַחְנוּ אוֹהֲבִים אֶחָד אֶת הַשֵּׁנִי, מְכַבְּדִים אֶחָד אֶת הַשֵּׁנִי.

כְּמוֹ בַּסִּיפּוּרִים הַטּוֹבִים עַל הַזּוּג הַמּוּשְׁלָם שֶׁחַי לוֹ חַיִּים מְאוּשָּׁרִים טוֹבִים וְיָפִים, כָּךְ אֲנַחְנוּ בָּרוּךְ הַשֵּׁם חַיִּים.

אֲבָל פֹּה בְּדִיּוּק יֵשׁ תַּפְנִית מְסוּיֶּמֶת בָּעֲלִילָה. מִשּׁוּם מָה בַּחֲצִי שָׁנָה הָאַחֲרוֹנָה אִשְׁתִּי אָמְרָה לִי כְּבָר כַּמָּה פְּעָמִים בְּגִילּוּי לֵב בַּשִּׂיחוֹת הַיּוֹתֵר אִישִׁיּוֹת שֶׁדִּיבַּרְנוּ, תִּשְׁמַע: 'אֲנִי לֹא יוֹדַעַת מָה עוֹבֵר עָלַיי, אֲנִי מַרְגִּישָׁה לַחַץ נַפְשִׁי קְצָת. יֵשׁ לִי כָּזוֹ הַרְגָּשָׁה שֶׁבָּא לִי לִבְרוֹחַ מֵהַכּוֹל וְרַק אֲנִי רוֹצָה קְצָת שֶׁקֶט'.

וּפַעַם אַחַת אִשְׁתִּי אָמְרָה לִי אֶת הַמִּשְׁפָּט הַבָּא, שֶׁהִקְפִּיץ לִי אֶת כָּל הַפַּעֲמוֹנִים, מַשֶּׁהוּ לֹא טוֹב קוֹרֶה פֹּה!

'בָּא לִי לִפְעָמִים לִבְרוֹחַ מֵהַבַּיִת לְכַמָּה שָׁעוֹת'. אֲנִי נִלְחַצְתִּי וְשָׁאַלְתִּי אוֹתָהּ: הַאִם פָּגַעְתִּי בְּךָ? עָשִׂיתִי לָךְ מַשֶּׁהוּ לֹא טוֹב?  

הִיא עָנְתָה: 'לֹא, זֶה לֹא קָשׁוּר אֵלֶיךָ בְּשׁוּם צוּרָה שֶׁהִיא, אַתָּה בַּעַל מְיוּחָד אֵין לִי עָלֶיךָ שׁוּם תְּלוּנָה.

אֲנִי פָּשׁוּט מַרְגִּישָׁה חֲנוּקָה שֶׁאֲנִי חַיֶּיבֶת לְהִשְׁתַּחְרֵר... זֶה הַכּוֹל'.

כְּבָר לְמָחֳרָת הִפְתַּעְתִּי אֶת אִשְׁתִּי - הִזְמַנְתִּי  נְסִיעָה לַמָּלוֹן, [לֹא סְתָם, מַשֶּׁהוּ שֶׁל הַבְּיוֹקֶר!] בְּעוֹד מִסְפַּר יָמִים.

נָסַעְנוּ לַמָּלוֹן, הָיָה מַמָּשׁ נֶחְמָד, הָיִיתִי בָּטוּחַ שֶׁאִשְׁתִּי צְרִיכָה קְצָת חוֹפֶשׁ מֵרוֹב הָעוֹמֶס הַבָּרוּךְ שֶׁיֵּשׁ בַּבַּיִת.

בֶּאֱמֶת אַחֲרֵי שֶׁחָזַרְנוּ הַכּוֹל הָיָה טוֹב וְנֶחְמָד, אֲבָל לֹא עוֹבְרִים חוֹדְשַׁיִים וְשׁוּב בְּאַחַת הַשִּׂיחוֹת שֶׁלָּנוּ אוֹמֶרֶת לִי אִשְׁתִּי...

אֶת אוֹתָם הַמִּשְׁפָּטִים שֶׁהִיא אָמְרָה לִי אָז.

וַאֲנִי כָּאן בֶּאֱמֶת הִרְגַּשְׁתִּי כְּבָר חֲסַר אוֹנִים - מָה עוֹבֵר עַל אִשְׁתִּי אוּלַי הִיא סוֹבֶלֶת מִדִּיכָּאוֹן? נִכְנַסְתִּי לַלַּחַץ.

שָׁלַחְתִּי אוֹתָהּ לַמְּטַפֶּלֶת וְהִיא לֹא יָדְעָה לְאַבְחֵן מָה יֵשׁ לָהּ. 'אֵין לָךְ לֹא דִּיכָּאוֹן וְלֹא כְּלוּם, רַק קְצָת  שְׁחִיקָה שֶׁל הַחַיִּים', אָמְרָה לְאִשְׁתִּי.

וְאָז אָמַרְתִּי לְעַצְמִי אֲנִי לֹא יוֹדֵעַ מָה לַעֲשׂוֹת אוּלַי מִישֶׁהוּ אַחֵר יָכוֹל לַעֲזוֹר לִי פֹּה.

וְהִנֵּה אֲנִי פֹּה".

יָשַׁבְתִּי אִיתּוֹ לְשִׂיחָה אֲרוּכָּה נִיסִּיתִי בְּכָל דֶּרֶךְ אֶפְשָׁרִית לְהָבִין מָה הַבְּעָיָה פֹּה. נִיסִּיתִי לִבְדּוֹק אֶת הַהִתְנַהֲגוּת שֶׁל הָאַבְרֵךְ לְאִשְׁתּוֹ בְּכָל דֶּרֶךְ אֶפְשָׁרִית, וּבֶאֱמֶת.

הוּא הָיָה בֶּאֱמֶת אָדָם מְיוּחָד, אֵיךְ שֶׁהוּא מִתְיַיחֵס לְאִשְׁתּוֹ. אִישׁ נִפְלָא כִּפְשׁוּטוֹ. לֹא מָצָאתִי שֶׁבּוֹ הַבְּעָיָה.

וְאָז הַשֵּׁם הֵאִיר אֶת עֵינַיי וְאָמַרְתִּי לוֹ: "אַתָּה יוֹדֵעַ מָה אִשְׁתְּךָ צְרִיכָה? הִיא צְרִיכָה חוֹפֶשׁ".

"חוֹפֶשׁ?! הָיִינוּ לֹא מִזְּמַן בַּמָּלוֹן!", הוּא הִתְפַּלֵּא.

"לֹא, לֹא חוֹפֶשׁ אִיתְּךָ הִיא צְרִיכָה", עָנִיתִי לוֹ, "חוֹפֶשׁ עִם עַצְמָהּ הִיא צְרִיכָה, וְאַסְבִּיר לְךָ:

"חוּץ מֵהָעוֹמֶס שֶׁבּוֹ אִשְׁתְּךָ נִמְצֵאת שֶׁהִיא גַּם עוֹבֶדֶת בַּבַּיִת וּמִחוּצָה לוֹ, הִיא זְקוּקָה לְחוֹפֶשׁ בִּשְׁבִיל הַמְּעָרָה שֶׁלָּהּ.

לְכָל אֶחָד מִבְּנֵי הַזּוּג גַּם לַגֶּבֶר וְגַם לָאִישָּׁה יֵשׁ  מַצָּבִים שֶׁל מְעָרָה. שֶׁבּוֹ צָרִיךְ כָּל אֶחָד אֶת הַזְּמַן שֶׁלּוֹ לִהְיוֹת עִם עַצְמוֹ לְבַד אוֹ עִם חֲבֵרִים אוֹ חֲבֵרוֹת, וְלֹא עִם בֵּן אוֹ בַּת הַזּוּג אוֹ עִם בְּנֵי מִשְׁפָּחָה.

זֶהוּ מַצָּב בּוֹ הַנֶּפֶשׁ צְרִיכָה אֶת הַזְּמַן שֶׁלָּהּ לִהְיוֹת לְבַד עִם עַצְמָהּ כְּדֵי שֶׁיִּהְיֶה לָהּ כּוֹחַ לִהְיוֹת עִם אֲחֵרִים".

"מָה, הִיא צְרִיכָה חוֹפֶשׁ לְבַד? הִיא לֹא נֶהֱנֵית אִיתִּי? הֲרֵי אֲנַחְנוּ מְאוֹד נֶהֱנִים יַחַד!" שָׁאַל, קָבַע, הָאַבְרֵךְ הַמֵּאִיר.

"זֶה בְּדִיּוּק הָעִנְיָין", אָמַרְתִּי לוֹ, "מִכֵּיוָן שֶׁאַתֶּם כָּל הַזְּמַן בְּיַחַד יֵשׁ אֶת הַזְּמַנִּים שֶׁאָדָם צָרִיךְ לְהִיכָּנֵס לַמְּעָרָה שֶׁלּוֹ, לַמָּקוֹם הַנַּפְשִׁי שֶׁלּוֹ. לְהַרְגִּישׁ שֶׁיֵּשׁ לוֹ אֶת הַמָּקוֹם שֶׁלּוֹ לְבַד, לֹא רַק כָּל הַזְּמַן לַאֲחֵרִים.

וְדָבָר נוֹסָף: כַּאֲשֶׁר הָאָדָם מְקַבֵּל אֶת הַמָּקוֹם שֶׁלּוֹ לְבַד, יֵשׁ לוֹ אֶת הַכּוֹחוֹת וְהָאֵנֶרְגִּיָּה לָתֵת לָאַחֵר. וְלָכֵן אִם תִּשְׁמַע לַעֲצָתִי הִיא צְרִיכָה כָּרֶגַע לְפָחוֹת פַּעַם בִּשְׁבוּעַיִים לָצֵאת עִם הַחֲבֵרוֹת שֶׁלָּהּ, אוֹ אֲפִילּוּ לְבַד לְכוֹשֶׁר אוֹ לִבְרֵיכָה.

תֵּן לָהּ אֶת הַזְּמַן שֶׁלָּהּ".

אַחַד הַדְּבָרִים שֶׁרָאִיתִי שֶׁיְּכוֹלִים לִמְנוֹעַ הַרְבֵּה בְּעָיוֹת בְּזוּגִיּוּת אוֹ שְׁחִיקָה בְּחַיֵּי הַזּוּגִיּוּת, וְגַם כּוֹחוֹת נֶפֶשׁ לְהַמְשִׁיךְ הָלְאָה אֶת הַחַיִּים.

זֶה שֶׁצָּרִיךְ וַאֲפִילּוּ חוֹבָה פַּעַם בִּשְׁבוּעַיִים שֶׁכָּל אֶחָד מִבְּנֵי הַזּוּג יָצָא לְבַד, הַגֶּבֶר עִם חֲבֵרָיו וְהָאִישָּׁה עִם חַבְרוֹתֶיהָ.

כַּמּוּבָן שֶׁהַכּוֹל צָרִיךְ לִהְיוֹת בְּטַעַם טוֹב וְלֹא בְּמַצָּבִים שֶׁזֶּה מַכְבִּיד עַל בֶּן הַזּוּג .

אֲנִי לֹא מְדַבֵּר עַל הַדָּבָר הַבְּסִיסִי שֶׁכָּל בְּנֵי זוּג בִּשְׁבִיל לִחְיוֹת חַיֵּי זוּגִיּוּת בְּסִיסִיִּים צְרִיכִים לָצֵאת פַּעַם בְּשָׁבוּעַ לְבַד, זֶה בֵּין אַבְנֵי הַיְּסוֹד לְחַיֵּי זוּגִיּוּת נוֹרְמָלִיִּים.

אֲנִי מְדַבֵּר עַל פַּעַם בִּשְׁבוּעַיִים עַל זְמַן שֶׁכָּל אֶחָד הוֹלֵךְ לַמְּעָרָה שֶׁלּוֹ לְבַד.

אַחֲרֵי שֶׁאָדָם חוֹזֵר מֵהַמְּעָרָה שֶׁלּוֹ יֵשׁ לוֹ הַרְבֵּה יוֹתֵר כּוֹחַ לְהִתְיַיחֵס לַשֵּׁנִי, לְהַעֲנִיק לַשֵּׁנִי, לִדְאוֹג לַשֵּׁנִי.

שָׁאַלְתִּי אוֹתוֹ: "מָתַי אִשְׁתְּךָ יָצְאָה לְבַד עִם חֲבֵרוֹת שֶׁלָּהּ?, מַשֶּׁהוּ לְבַד בֶּאֱמֶת בְּלִי יְלָדִים עַל הָרֹאשׁ וּבְלִי אַף אֶחָד עַל הָרֹאשׁ".

"לְמִי יֵשׁ זְמַן לָצֵאת", אוֹמֵר לִי הָאַבְרֵךְ. "בְּקוֹשִׁי יֵשׁ לָנוּ זְמַן לְעַצְמֵינוּ. אֲבָל  הָאֱמֶת שֶׁאָמַרְתִּי לָהּ לִפְעָמִים: 'לָמָּה אַתְּ לֹא יוֹצֵאת עִם חֲבֵרוֹת'? וְהִיא תָּמִיד אוֹמֶרֶת לִי: 'אֵיךְ יֵשׁ זְמַן לְזֶה. יֵשׁ לִי כָּל כָּךְ הַרְבֵּה מָה לְהַסְפִּיק'".

"זֶה בְּדִיּוּק הָעִנְיָין", עָנִיתִי, "בּוֹא תְּנַסֶּה מָה שֶׁאָמַרְתִּי לְךָ. אֲנִי בָּטוּחַ שֶׁאִשְׁתְּךָ תַּגִּיד לְךָ מָה פִּתְאוֹם?! מָה הַקֶּשֶׁר לְמָה שֶׁאֲנִי מַרְגִּישָׁה?!

אֲבָל אַתָּה תְּנַסֶּה אֶת זֶה וְאַתָּה תִּרְאֶה שֶׁזֶּה בְּעֶזְרַת הַשֵּׁם יַעֲבוֹד.

אִשְׁתְּךָ תַּתְחִיל לִהְיוֹת מִישֶׁהִי אַחֶרֶת.

נָכוֹן צְרִיכִים לְהַגִּיד תּוֹדָה לְהָשֵׁם עַל הַבַּיִת, בְּנֵי הַזּוּג, הַיְּלָדִים וְכוּ' אֲבָל הַנֶּפֶשׁ גַּם צְרִיכָה אֶת הַזְּמַן שֶׁלָּהּ. לַעֲשׂוֹת קְצָת רֵוֶורְס, קְצָת שֶׁקֶט, לִהְיוֹת קְצָת עִם עַצְמָהּ, לַעֲצוֹר אֶת הַכּוֹל.

אַתָּה גַּם צָרִיךְ אֶת זֶה, אַתָּה אוּלַי פָּחוֹת מַרְגִּישׁ אֶת זֶה כִּי יֵשׁ לַגֶּבֶר הַיְּהוּדִי מָלֵא אֵירוּעִים שֶׁהוּא נִפְגָּשׁ עִם חֲבֵרִים וְעוֹשֶׂה סְטוֹפּ. אֲבָל עֲקֶרֶת הַבַּיִת הַיְּהוּדִית הַחֲרֵדִית קְצָת פָּחוֹת".

"הָאֱמֶת שֶׁגַּם אֲנִי מַרְגִּישׁ צוֹרֶךְ חָזָק לְהִשְׁתַּחְרֵר וְלָצֵאת לִפְעָמִים", אָמַר לִי הָאַבְרֵךְ, "אֲבָל הַחַיִּים מְלֵאִים אֶתְגָּרִים וְלֹא נוֹתְנִים לִי".

"תַּחֲשׁוֹב", אָמַרְתִּי לוֹ, "אִשְׁתְּךָ בְּמֶשֶׁךְ שָׁנִים קָמָה כָּל בּוֹקֶר מוּקְדָּם רָצָה לַעֲבוֹדָה חוֹזֶרֶת בְּחָמֵשׁ מְטַפֶּלֶת בִּילָדִים וְכוּ' כָּךְ בְּמֶשֶׁךְ שָׁנִים, מָתַי הִיא עוֹשָׂה סְטוֹפּ?

אָז נָכוֹן שֶׁאַתֶּם גַּם יוֹצְאִים וְעוֹשִׂים סְטוֹפּ.

אֲבָל לָצֵאת לֹא עִם בֶּן הַזּוּג זֶה אֵיזֶה מַשֶּׁהוּ אַחֵר, סְטוֹפּ מִסּוּג אַחֵר לְגַמְרֵי.

יֵשׁ אֲנָשִׁים שֶׁצְּרִיכִים אֶת זֶה רַק פַּעַם בְּחוֹדֶשׁ וְיֵשׁ פַּעַם בְּחוֹדֶשׁ וָחֵצִי.

אֲבָל זֶה בָּטוּחַ שֶׁאֲנָשִׁים שֶׁיּוֹצְאִים לְבַד אֲפִילּוּ פַּעַם בְּחוֹדְשַׁיִים, זֶה מְמַלֵּא אֶת הַמַּצְבֵּרִים - לָתֵת לַשֵּׁנִי וְגַם לְאָדָם בְּעַצְמוֹ".

יֵשׁ בָּזֶה כָּל הַרְבֵּה הֶסְבֵּרִים פְּסִיכוֹלוֹגִיִּים לָמָּה זֶה עוֹזֵר וּמַשְׁפִּיעַ שֶׁזֶּה אָרוֹךְ מְאוֹד לִכְתִיבָה בְּכַתָּבָה זוֹ.

אֲנִי מַכִּיר אֲנָשִׁים שֶׁבְּמֶשֶׁךְ שָׁנִים חַיִּים כָּךְ וְלֹא יוֹדְעִים לַעֲצוֹר וְלַעֲשׂוֹת סְטוֹפּ. וְאָז ח"ו מַגִּיעַ הָרֶגַע שֶׁל הַפִּיצוּץ.

נִפְרַדְתִּי מֵהָאַבְרֵךְ לְשָׁלוֹם וְהַצְלָחָה וְיוֹתֵר לֹא שָׁמַעְתִּי מִמֶּנּוּ תְּקוּפָה אֲרוּכָּה - בְּעֶרֶב פֶּסַח הָאַחֲרוֹן מַמָּשׁ לִפְנֵי הַחַג קִיבַּלְתִּי טֵלֵפוֹן. זֶה הָיָה הָאַבְרֵךְ הַיָּקָר. "עָדִיף מְאוּחָר מֵאֲשֶׁר בִּכְלָל לֹא", הוּא אָמַר. "הָיִיתִי חַיָּיב לְהַגִּיד לְךָ תּוֹדָה.

עָשִׂיתִי מָה שֶׁאָמַרְתָּ לִי וּבֶאֱמֶת אִשְׁתִּי פָּשׁוּט מַרְגִּישָׁה שְׂמֵחָה וּמְאוּשֶּׁרֶת. וְאַתָּה יוֹדֵעַ מָה הֲכִי מְעַנְיֵין פֹּה שֶׁגַּם אֲנִי הִתְחַלְתִּי קְצָת לָצֵאת פֹּה וְשָׁם וּבָרוּךְ הַשֵּׁם הַזּוּגִיּוּת הַטּוֹבָה שֶׁהָיְיתָה לָנוּ כָּל הַשָּׁנִים רַק מִתְחַזֶּקֶת וְהוֹלֶכֶת".

כָּךְ מְבוֹאָר בְּמַסֶּכֶת בָּבָא מְצִיעָא (סָב.) – "שְׁנַיִים שֶׁהָיוּ מְהַלְּכִים בַּדֶּרֶךְ, וּבְיָד אֶחָד מֵהֶם קִיתוֹן שֶׁל מַיִם. אִם שׁוֹתִים – שְׁנֵיהֶם מֵתִים. וְאִם שׁוֹתֶה אֶחָד מֵהֶם – מַגִּיעַ לַיִּישּׁוּב – כְּלוֹמַר נִיצַּל. דָּרַשׁ בֶּן פְּטוּרָא: מוּטָב שֶׁיִּשְׁתּוּ שְׁנֵיהֶם וְיָמוּתוּ, וְאֶל יִרְאֶה אֶחָד מֵהֶם בְּמִיתָתוֹ שֶׁל חֲבֵירוֹ. עַד שֶׁבָּא רַבִּי עֲקִיבָא וְלִימֵּד – 'וְחַי אָחִיךָ עַמְּךָ' (וַיִּקְרָא כ"ה, ל"ו), חַיֶּיךָ קוֹדְמִים לְחַיֵּי חֲבֵרְךָ". רֵאשִׁית – צָרִיךְ הָאָדָם לִדְאוֹג לְחַיָּיו שֶׁלּוֹ, וְרַק מִתּוֹךְ שֶׁהוּא חַי הוּא יָכוֹל לִדְאוֹג לְחַיֵּי חֲבֵירוֹ.
כָּךְ זֶה גַּם בְּאַהֲבַת הָרֵעַ. הַתּוֹרָה הִקְדִּימָה בְּאַלְפֵי שָׁנִים וְלִימְּדָה אֶת הַכְּלָל הַפְּסִיכוֹלוֹגִי הַפָּשׁוּט – רַק מִי שֶׁאוֹהֵב אֶת עַצְמוֹ וְטוֹב לוֹ עִם עַצְמוֹ, לִיבּוֹ יָכוֹל לִהְיוֹת מָלֵא אַהֲבָה לַכֹּל. תְּנַאי בְּסִיסִי ל – 'וְאָהַבְתָּ לְרַעֲךָ' הוּא – 'כָּמוֹךְ'. קוֹדֶם כּוֹל, תַּבִּיט בְּעַיִן טוֹבָה וּבְאַהֲבָה עַל עַצְמְךָ, וְאָז תּוּכַל לְהַבִּיט בְּעַיִן טוֹבָה וְלֶאֱהוֹב אֶת זוּלָתְךָ.

שַׁבַּת שָׁלוֹם מְלֵאָה אוֹר, אַהֲבָה, קְדוּשָּׁה וֶאֱמוּנָה לְכָל עַם יִשְׂרָאֵל הַקְּדוֹשִׁים.