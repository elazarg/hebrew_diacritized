הָאִישׁ עִם הַמַּסֵכָה נִצָח בַּבְּחִירוֹת
פּוֹלִיטִיקָאִים בְּכָל הָעוֹלָם חוֹשְׁבִים מַה כְּדַאי לַעֲשׂוֹת כְּדֵי לִמְשׁוֹךְ אֶת תְּשׂוּמַת הַלֵּב שֶׁל צִבּוּר הַבּוֹחֲרִים. לְ"סַאסוֹקָה הַגָּדוֹל" מִיָפָּן לֹא הָיוּ הִסוּסִים. לְכָל אֹרֶךְ מַסַע הַבְּחִירוֹת שֶׁלוֹ, הוּא הִגִיעַ עִם מַסֵכָה עַל הַפָּנִים.
הַמַּצְבִּיעִים, לֹא נִבְהֲלוּ מֵהָאִישׁ עִם הַמַּסֵכָה וְתָמְכוּ בּוֹ. אוּלָם, גַם לְאַחַר הַבְּחִירוֹת, לֹא מִתְכַּוֵן סַאסוֹקָה לְהוֹרִיד אֶת הַמַּסֵכָה מֵעַל הַפָּנִים. " אֲנִי לֹא מִתְכַּוֵן לְהוֹרִיד אֶת הַמַּסֵכָה", הוּא הִכְרִיז. "הַבּוֹחֲרִים מַכִּירִים אוֹתִי עִם הַפָּנִים הָאֵלֶה. הוֹרָדַת הַמַּסֵכָה תִּהְיֶה בְּגִידָה בָּהֶם. אַמְשִׁיךְ לְהוֹפִיעַ גַם בַּפַּרְלָמֶנְט עִם הַמַּסֵכָה".
נְצַיֵן, שֶׁאִישׁ הַמִּסְתוֹרִין עִם הַמַּסֵכָה, מַסְפִּיק מֻכָּר. הוּא מִתְאַבֵּק לְשֶׁעָבַר, שֶׁעָלָה לְכָל תַחֲרוּת עִם הַמַּסֵכָה הַמְּפֻרְסֶמֶת. "אֲנִי מְקַוֶה לִהְיוֹת חָזָק כְּמוֹ שֶׁהָיִיתִי בְּתַחֲרֻיוֹת הַהֵאָבְקוּת".
בַּפַּרְלָמֶנְט הַיָּפָּנִי לֹא יוֹדְעִים מַה לַעֲשׂוֹת עִם הָאִישׁ בַּמַּסֵכָה. יֵשׁ חֻקִים הַמְּחַיְבִים אֶת חַבְרֵי הַפַּרְלָמֶנְט לְהוֹפִיעַ בַּחֲלִיפוֹת וַעֲנִיבוֹת. אוּלָם, אֵין חֻקִים בְּקֶשֶׁר לָאֲנָשִׁים הַבָּאִים עִם מַסֵכָה. בְּיָמִים אֵלֶה, מְנַסִּים הָאַחֲרָאִים עַל הַסֵּדֶר לִמְצוֹא פִּתְרוֹן לַבְּעָיָה הַמּוּזָרָה.
