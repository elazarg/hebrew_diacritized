לַמְרוֹת הַכֹּל מַמְשִׁיכִים לִבְנוֹת בְּחוֹפֵי הַמְּדִינָה
בִּמְדִינַת יִשְׂרָאֵל יֵשׁ חֹק הָאוֹסֵר עַל בְּנִיָה לְאֹרֶךְ חוֹפֵי הַיָּם. בְּמִקְרִים מְסֻיָמִים, עֲבַרְיָנֵי הַבְּנִיָה נִקְנְסוּ בְּעַשְׂרוֹת אַלְפֵי שְׁקָלִים.
אוּלָם, לַמְרוֹת הָעֳנָשִׁים, הַבְּנִיָה נִמְשֶׁכֶת.
עַל פִּי סֶקֶר שֶׁעָרְכָה הַחֶבְרָה לַהֲגָנַת הַטֶּבַע, לְכָל אֶזְרָח יִשְׂרְאֵלִי יֵשׁ רַק 2.5 סֶנְטִימֶטֶר שֶׁל חוֹף.
"אִם לֹא נָשִׂים לֵב לְמַה שֶׁקּוֹרֶה, בְּעוֹד 20 שָׁנָה, יִהְיֶה לְכָל אֶחָד מֵאִתָנוּ רַק חֲצִי סֶנְטִימֶטֶר שֶׁל חוֹף", אוֹמְרִים בַּחֶבְרָה לַהֲגָנַת הַטֶּבַע.
בַּמִּשְׂרָד לְאֵיכוּת הַסְּבִיבָה נֶעֱרָכִים לַעֲצוֹר אֶת הַבְּנִיָה לְאֹרֶךְ חוֹפֵי הַיָּם שֶׁל הַמְּדִינָה.
