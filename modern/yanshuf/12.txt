הִתְחַמְמוּת כַּדוּר הָאָרֶץ מְבַלְבֶּלֶת אֶת הַצִּפּוֹרִים וְהַפְּרָחִים
כְּשֶׁכַּדוּר הָאָרֶץ מִתְחַמֵם, הַטֶּבַע מִתְבַּלְבֵּל. כָּךְ קוֹבֵעַ מֶחְקָר גֶרְמָנִי שֶׁפֻּרְסַם לָאַחֲרוֹנָה. גוֹזְלֵי הַצִּפּוֹרִים מִתְבַּגְרִים מַהֵר יוֹתֵר, הַפְּרָחִים נִפְתָחִים מַהֵר יוֹתֵר וְהַפַּרְפָּרִים מַגִיעִים לִמְקוֹמוֹת אֲלֵיהֶם לֹא הִגִיעוּ קֹדֶם לָכֵן.
הַחוֹקְרִים, מֵאוּנִיבֶרְסִיטַת הַנּוֹבֵר שֶׁבְּגֶרְמַנְיָה, עָקְבוּ אַחֲרֵי הַשִּׁנוּיִים בַּטֶבַע בְּמֶשֶׁךְ מֵאָה הַשָּׁנִים הָאַחֲרוֹנוֹת. "כָּל הַמַּעֲרָכוֹת בְּטֶבַע עוֹבְרוֹת שִׁנוּי בִּגְלַל הִתְחַמְמוּת כַּדוּר הָאָרֶץ. בִּמְקוֹמוֹת מְסֻיָמִים אֵין גְּדִילָה שֶׁל עֵצִים, וּבִמְקוֹמוֹת אֲחֵרִים יֵשׁ גְּדִילָה שֶׁל עֵצִים, מַה שֶׁלֹּא הָיָה קֹדֶם, בִּגְלַל הַקֹּר", אוֹמְרִים הַחוֹקְרִים. "הַשִּׁנוּיִים בַּטֶבַע צְרִיכִים לְהַדְּאִיג אֶת כֻּלָנוּ. בֶּעָתִיד, הָעוֹלָם יָכֹל לְהִפָּגַע וַאֲנַחְנוּ חַיָּבִים לְהַתְּחִיל לִפְעוֹל לַעֲצוֹר אֶת הַתּוֹפָעָה".
