שַׁקְרָנִים הִזָּהֲרוּ – הַסִּפּוּר עַל הָאַף שֶׁל פִּנּוֹקְיוֹ אֲמִתִּי
פִּנּוֹקְיוֹ, לֹא יָכֹל הָיָה לְשַׁקֵּר מִבְּלִי שֶׁיֵּדְעוּ עַל כָּךְ. פָּשׁוּט מְאֹד, כָּל פַּעַם שֶׁשִּׁקֵּר, הָאַף שֶׁלּוֹ הָיָה מִתְאָרֵךְ. זֶה נִשְׁמַע קְצָת מַצְחִיק, אֲבָל בַּסִּפּוּרִים הַכֹּל אֶפְשָׁרִי.
אוּלָם, מִתְבָּרֵר, שֶׁלַּסִּפּוּר עַל הָאַף יֵשׁ אֱמֶת. הָאַף שֶׁל אָדָם שֶׁמְּשַׁקֵּר מִתְאָרֵךְ. נָכוֹן, הוּא לֹא מִתְאָרֵךְ כְּמוֹ הָאַף שֶׁל פִּנּוֹקְיוֹ, אֲבָל בְּכָל זֹאת הוּא מִתְאָרֵךְ בְּמִילִימֶטֶר אֶחָד אוֹ שְׁנַיִם.
אֵיךְ זֶה קוֹרֶה? כַּאֲשֶׁר אֲנַחְנוּ מְשַׁקְּרִים, הַגּוּף שֶׁלָּנוּ נִמְצָא בְּמַצָּב לֹא טִבְעִי. הַגּוּף מֵגִיב בְּצוּרָה הַכּוֹלֶלֶת הַזְּרָמַת דָּם לְאֵזוֹר הַפָּנִים. זוֹ אוּלַי הַסִּבָּה שֶׁאֲנַחְנוּ מַסְמִיקִים כַּאֲשֶׁר אֲנַחְנוּ מְשַׁקְּרִים. הַזְּרָמַת הַדָּם הַזּוֹ מַגִּיעָה גַּם לָאַף שֶׁמִּתְרַחֵב וּמִתְאָרֵךְ בִּמְעַט.
אָז חֲבֵרִים, לֹא כְּדַאי שֶׁתְּשַׁקְּרוּ, וְאִם אַתֶּם עוֹשִׂים זֹאת, תַּסְתִּירוּ מְעַט אֶת הָאַף, כִּי אַחֶרֶת יֵדְעוּ שֶׁאַתֶּם מְשַׁקְּרִים.
